<?xml version="1.0" encoding="UTF-8" ?><rss xmlns:media="http://search.yahoo.com/mrss/" xmlns:atom="http://www.w3.org/2005/Atom" version="2.0"><channel><title>VFP</title><link>http://vfp.mv</link><atom:link href='http://www.vfp.mv/rss/' rel='self' type='application/rss+xml' /><description>Voice of Free Press, VFP. Breaking News, Reports, Features, Opinion from Maldives</description><item>
    <title>ބަޖެޓަކީ ދައްކާ ދަޅައެއް: ޕީޕީއެމްގެ މެންބަރުން </title>
    <description><![CDATA[އަންނަ އަހަރަށް ލަފާކޮށް ހުށަހަޅާފައިވާ ބަޖެޓަކީ ދައްކާ ދަޅައެއް ކަމަށާއި މަޝްރޫއުތަކަށް ބަޖެޓުގައި ފައިސާ ހިމަނާފައި ހުރީ އެމަޝްރޫއުތައް ނިންމޭ ވަރަށް ނޫން ކަމަށް ވެރިކަން ކުރާ ޕީޕީއެމްގެ ބައެއް މެންބަރުން]]></description>
    <content:encoded><![CDATA[އަންނަ އަހަރަށް ލަފާކޮށް ހުށަހަޅާފައިވާ ބަޖެޓަކީ ދައްކާ ދަޅައެއް ކަމަށާއި މަޝްރޫއުތަކަށް ބަޖެޓުގައި ފައިސާ ހިމަނާފައި ހުރީ އެމަޝްރޫއުތައް ނިންމޭ ވަރަށް ނޫން ކަމަށް ވެރިކަން ކުރާ ޕީޕީއެމްގެ ބައެއް މެންބަރުން ވިދާޅުވެއްޖެއެވެ. 

ބަޖެޓު ބަހުސް މަރުހަލާގައި އިއްޔެ ވާހަކަ ދައްކަވަމުން ފޭދޫ ދާއިރާގެ މެންބަރު އިބްރާހީމް ދީދީ ވިދާޅުވީ ފޭދޫއަށް އާ ކަމެއް ނެތް ކަމަށެވެ. ވޭތުވެ ދިޔަ ދުވަސްތަކުގައި ރާއްޖޭގެ އާބާދީ ކުދި ރަށްރަށުގެ މަގުތައް ރަނގަޅު ފެންވަރަކަށް ހަދާފައިވާ އިރު އައްޑޫސިޓީގެ މަގުތައް ނުހެދި ހުރުމުން ހިތާމަ ކުރާ ކަމަށް ވެސް އިބްރާހީމް ދީދީ ވިދާޅުވިއެވެ. ފޭދޫގައި ހަދަން ކުރިން ބަޖެޓު ކުރި 100 ހައުސިން ޔުނިޓު ނެތްކަން ފާހަގަކޮށް އެކަން ހިމަނާ ދިނުމަށް އިބްރާހީމް ދީދީ އެދިވަޑައިގެންނެވިއެވެ. 

އިބްރާހިމް ދީދީ އިތުރަށް ވިދާޅުވީ ތަރައްގީގެ މަޝްރޫއުތަކާ މެދު އާ ސަރުކާރަށް ކުރާ އުންމީދު ކަނޑާ ނުލައްވާ ކަމަށެވެ. 

އިސްދޫ ދާއިރާގެ މެންބަރު އަހުމަދު ރަޝީދު އިބްރާހީމް ވިދާޅުވީ އާބާދީ ބޮޑު ތަންތަނަށް ބަޖެޓު އޮއްސާލައިގެން ކުދި ތަންތަނާ މެދު އިހުމާލުވުމަކީ ކުރީ ސަރުކާރުތަކުން ވެސް ކުރި ގޯސް ކަމެއް ކަމަށެވެ. އެގޮތަށް އެކަންކަން ކުރުމުގެ ބަދަލުގައި ކުދި ތަންތަނަށް ވެސް ސަމާލުކަން ދިނުމަށް އަހުމަދު ރަޝީދު ގޮވާލެއްވިއެވެ. އަހުމަދު ރަޝީދު ވަނީ އިސްދޫ ކޯޒްވޭ ހަދައި ދިނުމަށް އާ ސަރުކާރަށް ގޮވާލައްވާފައެވެ. 

ހޯރަފުށީ ދާއިރާގެ މެންބަރު މުހައްމަދު އިސްމާއީލު ވިދާޅުވީ ހޯރަފުއްޓަށް އާ ކަމެއް ބަޖެޓުގައި ނެތް ކަމަށެވެ. އެއާޕޯޓުގެ ބިން ހިއްކަން ބަޖެޓުކޮށްފައި އޮތް އިރު މުހައްމަދު އިސްމާއީލު ވަނީ އެއާޕޯޓު ހަދަން ބޭނުންވާ އެހެން ކަންކަން ވެސް ބަޖެޓުކޮށް ދިނުމަށް އެދިވަޑައިގެންފައެވެ. އުލިގަމުގައި ނަރުދަމާ އަޅަން ބަޖެޓުކޮށްފައިވާ އިރު މުހިއްމު އެހެން ކަންކަން ވެސް އެބަހުރި ކަމަށް މުހައްމަދު އިސްލާއީލު ފާހަގަ ކުރެއްވިއެވެ. މުހައްމަދު އިސްލާއީލު ވަނީ ހއ.ތުރާކުނަށް އާ މަޝްރުއެއް ނެތްކަން ވެސް ފާހަގަ ކުރައްވާފައެވެ. 

ފަރެސް މާތޮޑާ ދާއިރާގެ މެންބަރު ހުސައިން މުހައްމަދު ލަތީފު ވަނީ އާ ސަރުކާރުން ރައްޔިތުންނަށް ކަންކަން ކޮށް ދިނުމުގައި އިހުލާސްތެރިވުމަށް ގޮވާލައްވާފައެވެ.  

މިލަންދޫ ދާއިރާގެ މެންބަރު ހަސަން މުފީދު ވިދާޅުވީ މަޝްރޫއުތައް ހިންގުމުގައި އެކަށިގެންވާ ވަރަށް ބަޖެޓު ނުދޭ މައްސަލައަކީ ކުރިން ވެސް ފާހަގަ ކުރެވޭ މައްސަލައެއް ކަމަށެވެ. އެހެން ނުހެއްދެވުމަށް އާ ސަރުކާރަށް ގޮވާލައްވާ ކަމަށާއި ދާއިރާތަކުގެ ކަންތައްތައް ހިމަނާއިރު އިސްކަން ދޭނެ ތަރުތީބެއް ކަނޑައެޅުމަށް މެންބަރުންނަށް ދޫކޮށްލަން މުފީދު ގޮވާލެއްވިއެވެ. 

ފޮނަދޫ ދާއިރާގެ މެންބަރު އަބްދުއްރަހީމް އަބްދުﷲ ވިދާޅުވީ ލ.މާމެންދޫއަކީ ބިމުގެ ދަތިކަން ބޮޑު ރަށަކަށްވާ އިރު މާމެންދޫގެ ނަން ބަޖެޓުގައި ނުވެސް ނެތް ކަމަށެވެ. ފޮނަދޫއަށް ވެސް އާ ކަމެއް ބަޖެޓު ކޮށްފައި ނެތް އިރު މަގު ހަދަން ވެސް ބަޖެޓުގައި ފައިސާ ހިމަނާފައި ނެތް ކަމަށް އަބްދުއްރަހީމް ވިދާޅުވިއެވެ. 

ގުރާދޫ ދާއިރާގެ މެންބަރު އިބްރާހީމް ރިޒާ ވިދާޅުވީ އެ ދާއިރާގެ ރަށްތަކުގެ ބިން ހިއްކަން ބަޖެޓުކޮށްފައިވާތީ ހިތްހަމަ ޖެހޭ ކަމަށެވެ. ނަމަވެސް އިތުރު ކަމެއް ނެތުމުން ހިތާމަ ކުރައްވާ ކަމަށް ރިޒާ ވިދާޅުވިއެވެ. 

ވެލިދޫ ދާއިރާގެ މެންބަރު އަބްދުﷲ ޔާމީން ރަޝީދު ވިދާޅުވީ ދާއިރާގައި ކަންބޮޑުވުން ހުރި ބައެއް ކަންކަން ބަޖެޓުގައި ނެތް ކަމަށެވެ. އޭގެ އިތުރުން މުޅި ބަޖެޓަށް ބަލާއިރު މަޝްރޫއުތަކަށް ފައިސާ ހިމަނާފައިވަނީ މުޅިން ނިންމާލެވޭ ވަރަށް ނޫން ކަމަށާއި ބައެއް މަޝްރޫއުތައް ހުރީ ކިރިޔާ ފެށޭ ވަރަށް ބަޖެޓުކޮށްފައި ކަމަށް ޔާމީން ވިދާޅުވިއެވެ. ޔާމީން ވަނީ މުޅި ބަޖެޓަކީ ދައްކާ ދަޅައެއް ކަމަށް ސިފަ ކުރައްވާފައެވެ. 

ކެލާ ދާއިރާގެ މެންބަރު އަލީ އާރިފު ވިދާޅުވީ އެ ދާއިރާއަށް އާ ކަމަކަށް އޮތީ ކެލާ މަގުތައް ހެދުން ކަމަށާއި އެ މަޝްރޫއަށް ފައިސާ ހިމާފައި އޮތީ މުޅި މަޝްރޫއު ނިންމާލެވޭ ވަރަށް ނޫން ކަމަށެވެ. މަޝްރޫއުތައް ނިންމާ ނުލެވި ހުރުމަކީ ރައްޔިތުން މާ ހިތްދަތިވާ ކަމެއް ކަމަށާއި ނިންމާލެވޭ ވަރަށް ބަޖެޓު ނުކުރެވޭ ނަމަ އެ މަޝްރޫއުތައް ނުހިމެނުމަށް އާރިފު އެދިވަޑައިގެންނެވިއެވެ. ]]></content:encoded>
    <link>http://vfp.mv/f/?id=78565</link>
    <media:content url="../files/gallery/2018110000_/thumb/179778565.jpg" type="image/jpeg"/>
  <pubDate>2018-11-15 11:00:04</pubDate>
  </item><item>
    <title>އައިއެސްގެ ކިބައިން ވަރަށް އަވަހަށް ސަލާމަތްވާނެ: އެމެރިކާ</title>
    <description><![CDATA[ސީރިއާގައި ހަރަކާތްތެރިވަމުން އަންނަ އައިއެސް ހަނގުރާމަވެރިންނާއި ދެކޮޅަށް ކުރަމުންދާ ހަނގުރާމަ ވަރަށް އަވަހަށް ހިމޭނެ ކަމަށް އުންމީދު ކުރާ ކަމަށް އެމެރިކާއިން ބުނެފިއެވެ.]]></description>
    <content:encoded><![CDATA[ސީރިއާގައި ހަރަކާތްތެރިވަމުން އަންނަ އައިއެސް ހަނގުރާމަވެރިންނާއި ދެކޮޅަށް ކުރަމުންދާ ހަނގުރާމަ ވަރަށް އަވަހަށް ހިމޭނެ ކަމަށް އުންމީދު ކުރާ ކަމަށް އެމެރިކާއިން ބުނެފިއެވެ.

އެމެރިކާގެ އެހީތެރިކަމާއެކު ސީރިއާގެ އައިއެސް ހަނގުރާމަވެރިންނާއި ދެކޮޅަށް ދަނީ ހަމަލާތަކެއް ދެމުންނެވެ. ސީރިއާގައި އައިއެސްގެ ބާރު މިހާރު އޮތީ އިރުއުުތުރުގެ ސަރަހައްދުގައެވެ.

ސީރިއާގައި ހަރަކާތްތެރިވާ އައިއެސްގެ ހަނގުރާމަވެރިން ބަލިކުރުމަށްފަހުވެސް ދުވަސްކޮޅެއް ވަންދެން އެމެރިކާ ސިފައިން ސީރިއާގައި ތިބޭނެ ކަމަށް އެމެރިކާއިން ބުނެއެވެ. އެ ނިންމުން ނިންމީ އައިއެސް ބަލިކުރެވުނުކަން ޔަގީން ކުރުމަށް ކަމަށްވެސް އެމެރިކާއިން ބުނެއެވެ.

އެމެރިކާއިން ބުނީ އައިއެސް ބަލިކުރުމަށްފަހު، އަލުން އައިއެސް އުފެދިގެން ނާންނާނެކަން ޔަގީން ކުރަން ބޭނުންވާ ކަމަށާއި އެކަން ކުރުމަށް ކުރެވެން ހުރި ކަންތައްތައް ކުރާނެ ކަމަށެވެ.]]></content:encoded>
    <link>http://vfp.mv/f/?id=78563</link>
    <media:content url="../files/gallery/2018110000_/thumb/506678563.jpg" type="image/jpeg"/>
  <pubDate>2018-11-15 10:49:33</pubDate>
  </item><item>
    <title>އާސިއާން ބައްދަލުވުމުގައި ފިލިޕީން ރައީސް އަވަހާރަފުޅުލައްޕަވައިފި</title>
    <description><![CDATA[ސިންގަޕޫރުގައި ފެށިގެން ކުރިއަށްދާ އާސިއާން ބައްދަލުވުމުގެ ހަތަރު މީޓިން އަކަށް، ފިލިޕީންސްގެ ރައީސް ރެޑްރިގޯ ރާއޮ ޑުޓަޓޭ އަށް ވަޑައިނުގެންނެވުނީ އަވަހާރަފުޅުލެއްޕެވުމުން ކަމަށް ވިދާޅުވެއްޖެ އެވެ.]]></description>
    <content:encoded><![CDATA[ސިންގަޕޫރުގައި ފެށިގެން ކުރިއަށްދާ އާސިއާން ބައްދަލުވުމުގެ ހަތަރު މީޓިން އަކަށް، ފިލިޕީންސްގެ ރައީސް ރެޑްރިގޯ ރާއޮ ޑުޓަޓޭ އަށް ވަޑައިނުގެންނެވުނީ އަވަހާރަފުޅުލެއްޕެވުމުން ކަމަށް ވިދާޅުވެއްޖެ އެވެ.

އިއްޔެ ޑުޓަޓޭ ވަޑައިގެންނެވުމަށް ހަމެޖިފައިވާ ހަތަރު ބައްދަލުވުމަށް، ވަޑައިނުގެންނެވުނީ "ޕަވާ ނެޕްސް" ނެންގެވުމަށް އަވަހާރަފުޅުލެއްޕެވުމުން ކަމަށް ރައީސްގެ ތަރުޖަމާން ވަނީ ވިދާޅުވެފަ އެވެ. 

މީގެ ކުރިން ވެސް ޑުޓަޓޭ ވަނީ އިންޓަނޭޝަނަލް މީޓިން ތަކާއި، ފިލިޕީންސްގައި ބާއްވަން ހަމަޖެހިފައި ހުރި ބައެއް ރަސްމިއްޔާތުތައް ޝެޑިއުލް ކުރެއްވުމަށް ފަހު ވަޑައިނުގެންފަ އެވެ.

ގެންގުޅުއްވާ ހަރުކަށި އުސޫލުތަކާއި ގުޅިގެން އިންތިހާ އަށް ފަޑުކިއުން އަމާޒުވެފައިވާ ޑުޓަޓޭ، 73، ގެ ސިއްހީ މައްސަލަތަކެއް އުޅޭ ކަމަށް ވަނީ އަޑު ފެތުރިފަ އެވެ. ނަމަވެސް އާސިއާން ބައްދަލުވުމަށް ވަޑައިނުގެންނެވުނީ ސިއްހީ މައްސަލައެއްގައި ނޫން ކަމަށް ތަރުޖަމާން ވިދާޅުވި އެވެ.

"ވަރަށް ލަސްވަންދެން މަސައްކަތުގައި އުޅުއްވުމަށް ފަހު ރައީސް އަވަހާރަފުޅުލެއްޕެވީ ތިން ގަޑިއިރަށް ވުރެ ކުޑަ އިރުކޮޅަކަށް،" ޑުޓަޓޭގެ ތަރުޖަމާން ސަލްވެޑޯ ޕަނެލޯ ވިދާޅުވި އެވެ.]]></content:encoded>
    <link>http://vfp.mv/f/?id=78564</link>
    <media:content url="../files/gallery/2018110000_/thumb/985578564.jpg" type="image/jpeg"/>
  <pubDate>2018-11-15 10:49:23</pubDate>
  </item><item>
    <title>އަންނަ އަހަރު ޕާޓީތަކަށް 25 މިލިއަން ރުފިޔާ </title>
    <description><![CDATA[އަންނަ އަހަރަށް ދައުލަތުން ލަފާކުރާ ބަޖެޓަށް ސިޔާސީ ޕާޓީތަކަށް ބެހުމަށް 25.6 މިލިއަން ރުފިޔާ ކަނޑައަޅައިފިއެވެ. ]]></description>
    <content:encoded><![CDATA[އަންނަ އަހަރަށް ދައުލަތުން ލަފާކުރާ ބަޖެޓަށް ސިޔާސީ ޕާޓީތަކަށް ބެހުމަށް 25.6 މިލިއަން ރުފިޔާ ކަނޑައަޅައިފިއެވެ. 

އިންތިހާބީ ރައީސް އިބްރާހިމް މުހައްމަދު ސޯލިހްގެ ފަރާތުން އަންނަ އަހަރަށް ލަފާކޮިށް މަޖިލީހަށް ހުށަހެޅުއްވި 29.6 ބިލިއަން ރުފިޔާގެ ބަޖެޓުން 25.6 ބިލިއަން ރުފިޔާ ސިޔާސީ ޕާޓީތަކަށް ކަނޑައަޅާފައި ވަނީ ސިޔާސީ ޕާޓީތަކާ ބެހޭ ގާނޫނުގެ ދަށުންނެވެ. އެގާނޫނުގައި ބުނެފައި ވަނީ ކޮންމެ އަހަރެއްގެ ދައުލަތުގެ ބަޖެޓުން 0.1 ޕަސެންޓުގެ ފައިސާ ސިޔާސީ ޕާޓީތަކަށް ހާއްސަ ކުރަންޖެހޭ ކަމަށެވެ. 

މިއަހަރު ދައުލަތުގެ ބަޖެޓުން ސިޔާސީ ޕާޓީތަކަށް ކަނޑައަޅާފަސއި ވަނީ 24.2 މިލިއަން ރުފިޔާއެވެ. އޭގެ ތެރެއިން ޕީޕީއެމަށް ދޭން ޖެހޭ 8.6 މިލިއަން ރުފިޔާ ފިޔަވާ އެހެން ފައިސާ ވަނީ ޕާޓީތަކަށް ދޫކޮށްފައެވެ. 

އިލެކްޝަނުން ކަނޑައަޅާފައި ވަނީ ހަތަރު ޕާޓީއަކަށް ފައިސާ ދޫކުރުމަށެވެ. އެއީ ޕީޕީއެމާއި އެމްޑީޕީއާއި ޖޭޕީގެ އިތުރަށް އެމްޑީއޭއެވެ. 

]]></content:encoded>
    <link>http://vfp.mv/f/?id=78562</link>
    <media:content url="../files/gallery/2018110000_/thumb/876378562.jpg" type="image/jpeg"/>
  <pubDate>2018-11-15 10:47:59</pubDate>
  </item><item>
    <title>އައިޔޫއެމް އިން ހިންގާ ގުރުއާން ހިތު ދަސްކޮށްދޭ ކޯސްތައް ހިލޭ</title>
    <description><![CDATA[ގުރުއާން ހިތު ދަސްކޮށްދިނުމަށް ހިންގަމުން އަންނަ ބައެއް ކޯސްތައް ހިލޭ ކުރިއަށް ގެންދަން ނިންމާފައިވާކަމަށް އިސްލާމިކް ޔުނިވާސިޓީ އިން ބުނެފިއެވެ. 
]]></description>
    <content:encoded><![CDATA[ގުރުއާން ހިތު ދަސްކޮށްދިނުމަށް ހިންގަމުން އަންނަ ބައެއް ކޯސްތައް ހިލޭ ކުރިއަށް ގެންދަން ނިންމާފައިވާކަމަށް އިސްލާމިކް ޔުނިވާސިޓީ އިން ބުނެފިއެވެ. 

އައިޔޫއެމުން ބުނި ގޮތުގައި، އެ ޔުނިވާސިޓީން ހިލޭ ކުރިއަށް ގެންދަން ނިންމާފައިވަނީ ޤުރްއާން ހިތު ދަސްކޮށްދިނުމުގެ ސެޓްފިކެޓް އެކަކާއި ދޭއް، އަދި ތިނެއްގެ އިތުރުން އެޑްވާންސް ސެޓްފިކެޓުގެ ކޯހެވެ.

ޖެނުއަރީ މަހުގެ ތެރޭގައި އެކޯސްތަކަށް ވަންނަ ދަރިވަރުންނަށް އެ ކޯސްތައް މުޅިން ހިލޭ ކިޔެވޭނެ މަގު އައިޔޫއެމް އިން ފަހިކޮށްދީފައިވާއިރު އެޔުނިވާސިޓީ އިން ބުނީ، އެ ހަތަރު ކޯހުގައި މިހާރު ވެސް 150 ދަރިވަރުން ކިޔަވަމުން އަންނަ ކަމަށެވެ. އެގޮތުން އެ ދަރިވަރުންނަށް ވެސް އަންނަ ޖެނުއަރީ މަހުން ފެށިގެން ކޯސް ފީގެ ގޮތުގައި އެއްވެސް ފައިސާއެއް ދައްކަން ނުޖެހޭނެ ކަމަށް އައިޔޫއެމް އިން ބުނެއެވެ. 

އައިޔޫއެމްއަކީ އިސްލާމީ ތައުލީމު ފޯރުކޮށްދިނުމަށް ރާއްޖޭގައި ހިންގަމުން އަންނަ ފުރަތަމަ ޔުނިވާސިޓީއެވެ. އެ ޔުނިވާސިޓީ އިން އަންނަނީ ތައުލީމީ ދާއިރާ އާއި ޝަރުއީ ދާއިރާގެ އިތުރުން ވިޔަފާރީގެ ދާއިރާ ފަދަ ތަފާތު ދާއިރާތަކުން ކޯސްތައް ހިންގަމުންނެވެ.




]]></content:encoded>
    <link>http://vfp.mv/f/?id=78558</link>
    <media:content url="../files/gallery/2018110000_/thumb/972878558.jpg" type="image/jpeg"/>
  <pubDate>2018-11-15 10:34:37</pubDate>
  </item><item>
    <title>އެމްޕީއެލް ސީއީއޯ ހަލީމްވެސް އިސްތިއުފާދެއްވައިފި </title>
    <description><![CDATA[މޯލްޑިވްސް ޕޯޓްސް ލިމިޓެޑްގެ ޗީފް އޮޕަރޭޓިންގް އޮފިސަރ އަބްދުއް ރައްޒާގު ހަލީމް އިސްތިއުފާދެއްވައިފިއެވެ. ]]></description>
    <content:encoded><![CDATA[މޯލްޑިވްސް ޕޯޓްސް ލިމިޓެޑްގެ ޗީފް އޮޕަރޭޓިންގް އޮފިސަރ އަބްދުއް ރައްޒާގު ހަލީމް އިސްތިއުފާދެއްވައިފިއެވެ. 

ޕްރައިވެޓައިޒޭޝަން ބޯޑުގެ ރައީސް މުހައްމަދު ނިޒާރު ވިދާޅުވީ ހަލީމް އިސްތިއުފާދެއްވާފައި ވަނީ މިއަދު ކަމަށެވެ. 
<blockquote class="twitter-tweet" data-lang="en"><p lang="en" dir="ltr">PCB has accepted the resignation of Maldives Ports Limited's  Chief Operating Officer Ibrahim Abdul Razzaq Haleem. He will be resigning on 15 November 2018. In his absence the company will be managed by Rabih Mohamed (Assistant CEO).</p>— Mohamed Nizar (@nixaar) <a href="https://twitter.com/nixaar/status/1062936509341347840?ref_src=twsrc%5Etfw">November 15, 2018</a></blockquote>
<script async src="https://platform.twitter.com/widgets.js" charset="utf-8"></script>
ނިޒާރު ވިދާލުވީ ހަލީމް އިސްތިއުފާދެއްވުމާއި ގުޅިގެން ކުންފުނި ހިންގެވުމާއި ހަވާލުކުރެވިފައި ވަނީ އެސިސްޓެންޓް ސީއީއޯ ރާބިހް މުހައްމަދާ ކަމަށެވެ. 

ހަލީމް އިސްތިއުފާދެއްވާފައިވާއިރު، އެއާޕޯޓްސް ކުންފުނީގެއެމްޑީ އާދިލް މޫސާވެސް ވަނީ އިއްޔެ އިސްތިއުފާދެއްވާފައެވެ. 

ހަލީމަކީ ރައީސް އަބްދުﷲ ޔާމީންގެ ސަރުކާރުގައި އެކި ކުންފުނިތައް ހިންގެވި ބޭފުޅެކެވެ. އެގޮތުން އެމްޓީސީސީއާއި އެމްއާރުޑީސީވެސް ހަލީމް ވަނީ ހިންގަވާފައެވެ. 

ރިޔާސީ އިންތިހާބަށްފަހު ސިޔާސީ ގޮތުން އެމްޕީއެލްއިން ވަނީ މުވައްޒަފުންތަކެއްވެސް ވަޒީފާއިން ވަކިކޮށްފައެވެ. ]]></content:encoded>
    <link>http://vfp.mv/f/?id=78561</link>
    <media:content url="../files/gallery/2018110000_/thumb/424078561.jpg" type="image/jpeg"/>
  <pubDate>2018-11-15 10:25:44</pubDate>
  </item><item>
    <title>އިޒްރޭލުގެ ޑިފެންސް މިނިސްޓަރު އިސްތިއުފާ ދީފި</title>
    <description><![CDATA[އިޒްރޭލުގެ ޑިފެންސް މިނިސްޓަރު އަވިގްދޯ ލިބަމޭން މަގާމުން އިސްތިއުފާ ދީފިއެވެ.
]]></description>
    <content:encoded><![CDATA[އިޒްރޭލުގެ ޑިފެންސް މިނިސްޓަރު އަވިގްދޯ ލިބަމޭން މަގާމުން އިސްތިއުފާ ދީފިއެވެ.

އަވިގްދޯ މަގާމުން އިސްތިއުފާ ދިނީ އިޒްރޭލުން ފަލަސްތީނުގެ ގާޒާއަށް ދެމުން އައި ހަަލާތައް ހުއްޓާލައި، ގާޒާގެ ހަމާށް ޖަމާއަތާއެކު ސުލްހައިގެ އެއްބަސްވުން ގާއިމުކުރުމާ ގުޅިގެންނެވެ. މި ހަފުތާ ތެރޭގައި އިޒްރޭލުން ގާޒާއަށް ހަމަލާތަކެއް ދީފައިވާއިރު ހަމާސް ޖަމާއަތުންވެސް ވަނީ އިޒްރޭލަށް ހަމަލާތަކެއް ދީފައެވެ.

އިސްތިއުފާ ދެއްވަމުން  އަވިގްދޯ ވިދާޅުވީ ހަމަލާތައް ބަދަލުކުރުން ހުއްޓާލުމަކީ "ޓެރަރިސްޓުންނަށް އަމާންދިނުން" ކަމަށެވެ.

ހޯމަ ދުވަހާއި އަންގާރަ ދުވަހު ބަދަލު ކުރެވުނު ހަމަލާތަކުގައި ހަމާސް ޖަމާއަތުން އިޒްރޭލަށް 460 ރޮކެޓް ހަމަލާ ފޮނުވާލިއިރު އިޒްރޭލު ސިފައިން ވަނީ ގާޒާގެ 160 ތަނަކަށް ހަމަލާދީފައެވެ.]]></content:encoded>
    <link>http://vfp.mv/f/?id=78560</link>
    <media:content url="../files/gallery/2018110000_/thumb/572478560.jpg" type="image/jpeg"/>
  <pubDate>2018-11-15 10:15:38</pubDate>
  </item><item>
    <title>100 މިލިޔަން ޑޮލަރުގެ ބޮންޑް ވިއްކުން އާ ސަރުކާރަށް </title>
    <description><![CDATA[ބައިނަލްއަގުވާމީ މާލީ ބާޒާރުގައި، ސަރުކާރުން ވިއްކަން ހަމަޖައްސާފައިވާ 100 މިލިޔަން ޑޮލަރުގެ ބޮންޑް ވިއްކުމުގެ މަސައްކަތް މަޑުޖައްސާލާފައިވާ ކަމަށް ފިނޭންސް މިނިސްޓަރު އަހުމަދު މުނައްވަރު ވިދާޅުވެއްޖެ އެވެ.]]></description>
    <content:encoded><![CDATA[ބައިނަލްއަގުވާމީ މާލީ ބާޒާރުގައި، ސަރުކާރުން ވިއްކަން ހަމަޖައްސާފައިވާ 100 މިލިޔަން ޑޮލަރުގެ ބޮންޑް ވިއްކުމުގެ މަސައްކަތް މަޑުޖައްސާލާފައިވާ ކަމަށް ފިނޭންސް މިނިސްޓަރު އަހުމަދު މުނައްވަރު ވިދާޅުވެއްޖެ އެވެ.

ބަޖެޓް ކޮމެޓީގައި އިއްޔެ ވާހަކަ ދައްކަވަމުން މުނައްވަރު ވިދާޅުވީ، އެ ބޮންޑް ވިއްކުމުގެ ހުރިހާ ކަމެއް ނިމިފައިވާ ކަމަށެވެ. ނަމަވެސް، ބޮންޑް ވިއްކުމާ މެދު ގޮތެއް ނިންމަން ދޫކޮށްލާނީ އާ ސަރުކާރަށް ކަމަށް މުނައްވަރު ވިދާޅުވި އެވެ.

މިނިސްޓަރު ވިދާޅުވީ އެ ބޮންޑް ވިއްކަން ހަމަޖެހިފައިވަނީ ދުބާއީގެ އެމިރޭޓްސް ބެންކުން ކަމަށެވެ. 

ބޮންޑް ވިއްކުން އާ ސަރުކާރަށް ހަވާލުކުރާ އިރު، އަންނަ އަހަރަށް ލަފާކުރާ 29.6 ބިލިޔަން ރުފިޔާގެ ބަޖެޓުން 3.7 ބިލިޔަން ޑެފިސިޓް ނުވަތަ ދަރަނި ވެއެވެ. ބަޖެޓުގައި ބުނެފައިވާ ގޮތުގައި ޑެފިސިޓް ފޫބެއްދުމަށް 150 މިލިޔަން ޑޮލަރުގެ ބޮންޑް ވިއްކަން ހަމަޖެހިފައިވާ ކަމަށް ބަޖެޓުގައި ބުނެފައި ވެއެވެ.

ބަޖެޓުގައި ބުނެފައިވަނީ ޑެފިސިޓް ފޫބައްދާނީ ފައިނޭންސިންގެ ގޮތުގައި ފައިސާ ހޯދައިގެން ކަމަށެވެ. އެގޮތުން ބަޖެޓް ފައިނޭންސް ކުރުމަށް ރާއްޖޭގެ ޑޮމެސްޓިކް މާކެޓުގައި ނުވަތަ އެތެރޭގެ ބާޒާރުގައި ޓީ-ބިލާއި، ޓީ-ބޮންޑް ފަދަ ދަރަނީގެ އިންސްޓްރޫމަންޓްތައް ވިއްކާ ކަން ބަޖެޓުގައި ފާހަގަ ކޮށްފައި ވެއެވެ. އަދި ބޭރުގެ ފަރާތްތަކަށް ސޮވްރިން ބޮންޑް ވިއްކި ދާނެ ކަމަށް ވެސް ބަޖެޓުގައި ބުނެފައި ވެއެވެ.]]></content:encoded>
    <link>http://vfp.mv/f/?id=78559</link>
    <media:content url="../files/gallery/2018110000_/thumb/220078559.jpg" type="image/jpeg"/>
  <pubDate>2018-11-15 10:12:22</pubDate>
  </item><item>
    <title>ކައިވެނީގެ ކުރިން ނެހާ ބަނޑުބޮޑު ކަމަށް ފިރިމީހާ އެއްބަސް ވެއްޖެ</title>
    <description><![CDATA[މަޝްހޫރު ބަތަލާ ނެހާ ދޫޕިއާ ކައިވެނީގެ ކުރިން ބަނޑުބޮޑު ކަމަށް އޭނާގެ ފިރިމީހާ އަދި އެކްޓަރު އަންގަދު ބޭޑީ އެއްބަސް ވެއްޖެއެވެ.]]></description>
    <content:encoded><![CDATA[މަޝްހޫރު ބަތަލާ ނެހާ ދޫޕިއާ ކައިވެނީގެ ކުރިން ބަނޑުބޮޑު ކަމަށް އޭނާގެ ފިރިމީހާ އަދި އެކްޓަރު އަންގަދު ބޭޑީ އެއްބަސް ވެއްޖެއެވެ.

މިދިޔަ މެއި މަހުގެ 10 ވަނަ ދުވަހު ނެހާ އާއި އަންގަދު ކައިވެނިކޮށްފައިވާއިރު މީޑިއާތަކަށް ނޭނގޭނެހެން ސިއްރުން ނެހާ ކައިވެނިކުރުމާއެކު އޭނާ ކައިވެނިކުރީ އަންގަދުގެ ދަރިއަކަށް ބަލިވެ އިނުމުންކަމަށް ބައެއް ފަރާތްތަކުން ތުހުމަތުކުރިނަމަވެސް ނެހާގެ ބައްޕަ ވަނީ އޭރު އެކަން ދޮގުކޮށްފައެވެ.

އުމުރުން 37 އަހަރުގެ ނެހާ ބަލިވެއިންކަމަށް އެންމެ ފުރަތަމަ އަޑުއަރާފައިވަނީ ކައިވެންޏަށްފަހު އޭނާގެ ހެދުން އެޅުމުގެ ސްޓައިލަށް ބަދަލުތަކެއް ގެނައުމާއެކު ހަށިގަނޑަށް ވެސް ބަދަލުތަކެއް އައުމާ ގުޅިގެންނެވެ. 

ނެހާ ބަނޑުބޮޑުކަން މިދިޔަ އޮގަސްޓު މަހު ހާމަކޮށްފައިވާއިރު ދާދި ފަހަކުން އަންގަދު ވަނީ ނެހާ ހުށައަޅަމުން އަންނަ 'ޕޮޑްކާސްޓް' ޝޯގައި އެމީހުންގެ ދަރިފުޅާ ބެހޭގޮތުން ވާހަކަ ދައްކާފައެވެ. އެގޮތުން ކައިވެނީގެ ކުރިން ނެހާ ބަނޑުބޮޑު ކަމަށާއި އެހަބަރު އާއިލާއަށް ދިނުމުން އާއިލާއިން ވަރަށް އެއްޗެހި ކި ކަމަށް އަނަންދު ވަނީ ބުނެފައެވެ.

ބޮލީވުޑްގެ ފިލްމުތައް ކަމަށްވާ ކިޔާ ކޫލް ހޭ ހަމް އާއި ޗުޕް ޗުޕް ކޭ އަދިި ސިންގް އިސް ކިންގް ފަދަ ފިލްމުތަކުގައި ނެހޭ ވަނީ މަސައްކަތްކޮށްފައެވެ. ނެހާގެ ފިރިމީހާ އަންގަދަކީ ވެސް ފިލްމީ ދާއިރާގައި މަސައްކަތް ކުރަމުން އަންނަ މީހެކެވެ. އުމުރުން 35 އަހަރުގެ އަންގަދް އެންމެ ފަހުން ފެނިގެންގޮސްފައިވަނީ ސަލްމާން ހާނާއެކު ޓައިގާ ޒިންދާ ހޭ އިންނެވެ.]]></content:encoded>
    <link>http://vfp.mv/f/?id=78554</link>
    <media:content url="../files/gallery/2018110000_/thumb/890978554.jpg" type="image/jpeg"/>
  <pubDate>2018-11-15 10:02:58</pubDate>
  </item><item>
    <title>"މަރްޖާވާން" ގެ ޓީމަށް ރަކުލް ގުޅިއްޖެ</title>
    <description><![CDATA[މިލިޕް މިލަން ޒަވޭރީގެ ކުރިއަށްއޮތް ފިލްމު "މަރްޖާވާން" ގެ ޓީމަށް ތެލެގޫ އެކްޓަރެސް ރަކުލް ޕްރީތް ސިންގް ގުޅިއްޖެއެވެ.]]></description>
    <content:encoded><![CDATA[މިލިޕް މިލަން ޒަވޭރީގެ ކުރިއަށްއޮތް ފިލްމު "މަރްޖާވާން" ގެ ޓީމަށް ތެލެގޫ އެކްޓަރެސް ރަކުލް ޕްރީތް ސިންގް ގުޅިއްޖެއެވެ.

ލޯބީގެ ވާހަކައެއްގެ މައްޗަށް ހަދާ އެފިލްމަށް ރަކުލް ގުޅިފައިވާ ކަން ޓުވިޓާ މެދުވެރިކޮށް އޭނާ ހާމަކޮށްފައިވާއިރު މިލިޕް ވެސް ވަނީ ޓުވިޓާ މެދުވެރިކޮށް ރަކުލް ގުޅިފައިވާކަން ހާމަކޮށް އޭނާއަށް މަރުހަބާ ކިޔާފައެވެ.
<blockquote class="twitter-tweet" data-lang="en"><p lang="en" dir="ltr">Super happy to announce my next in Hindi <a href="https://twitter.com/hashtag/Marjaawan?src=hash&ref_src=twsrc%5Etfw">#Marjaawan</a> !! milapzaveri let’s kill it !! <a href="https://twitter.com/S1dharthM?ref_src=twsrc%5Etfw">@S1dharthM</a> 💪🏻maassss <a href="https://twitter.com/hashtag/nikhiladvani?src=hash&ref_src=twsrc%5Etfw">#nikhiladvani</a> <a href="https://twitter.com/hashtag/bhushankumar?src=hash&ref_src=twsrc%5Etfw">#bhushankumar</a> <a href="https://twitter.com/hashtag/2oct2019?src=hash&ref_src=twsrc%5Etfw">#2oct2019</a> <a href="https://t.co/mK0jSGqb4E">https://t.co/mK0jSGqb4E</a></p>— Rakul Preet (@Rakulpreet) <a href="https://twitter.com/Rakulpreet/status/1062567947015806976?ref_src=twsrc%5Etfw">November 14, 2018</a></blockquote>
<script async src="https://platform.twitter.com/widgets.js" charset="utf-8"></script>
އެފިލްމުގައި ލީޑު އެކްޓަރެއްގެ ރޯލުން ސިދާތު މަލްހޯތުރާ ފެނިގެންދާއިރު އެނާގެ އިތުރުން ރިތޭޝް ދޭޝްމުކާއި ތާރާ ވެސް އެފިލްމުގައި ފެނިގެންދާނެއެވެ. ފިލްމުގެ މަސައްކަތް ޑިސެމްބަރު މަހު ފަށާއިރު އެފިލްމު ނެރުމަށް ނިންމާފައިވަނީ އަންނަ އަހަރުގެ އޮކްޓޯބަރު މަހުގެ ދެ ވަނަ ދުވަހުއެވެ. 

ރަކުލް މިހާރު ދަނީ އެންޓީއާރް ބަޔޯ ޕިކްގެ މަސައްކަތް ކުރަމުންނެވެ. އެގޮތުން އެފިލްމުގައި އޭނާ ފެނިގެންދާނީ ސްރީދޭވީގެ ރޯލުންނެވެ. އޭގެ އިތުރުން އަޖޭ ދޭވްގަން އާއެކު "ދެ ދެ ޕިޔާރް ދެ" ގައި ރަކުލް ފެނިގެންދާނެއެވެ.]]></content:encoded>
    <link>http://vfp.mv/f/?id=78529</link>
    <media:content url="../files/gallery/2018110000_/thumb/568378529.jpg" type="image/jpeg"/>
  <pubDate>2018-11-15 09:57:58</pubDate>
  </item><item>
    <title>ދީޕިކާ އާއި ރަންވީރުގެ ކައިވެނީގެ ބައެއް ފޮޓޯތައް އާއްމުވެއްޖެ </title>
    <description><![CDATA[މަޝްހޫރު ބަތަލާ ދީޕިކާ ޕަޑުކޯނާއި ރަންވީރު ސިންގު އިޓަލީގެ ލޭކް ކޯމޯގެ ވިލާ ޑެލް ބަލްބިއާނެއްލޯގައި އިއްޔެ ކައިވެނި ކޮށްފައިވާއިރު އެމީހުންގެ ކައިވެނީގެ ބައެއް ފޮޓޯތައް އާއްމުވެއްޖެއެވެ. 
]]></description>
    <content:encoded><![CDATA[މަޝްހޫރު ބަތަލާ ދީޕިކާ ޕަޑުކޯނާއި ރަންވީރު ސިންގު އިޓަލީގެ ލޭކް ކޯމޯގެ ވިލާ ޑެލް ބަލްބިއާނެއްލޯގައި އިއްޔެ ކައިވެނި ކޮށްފައިވާއިރު އެމީހުންގެ ކައިވެނީގެ ބައެއް ފޮޓޯތައް އާއްމުވެއްޖެއެވެ. 

އުމުރުން 33 އަހަރުގެ ރަންވީރާއި 32 އަހަރުގެ ދީޕިކާގެ އިތުރުން އެމީހުންގެ އާއިލާގެ މެމްބަރަކު ވެސް މިހާތަނަށް ކައިވެނީގެ ފޮޓޯތައް ހިއްސާކޮށްފައެއް ނުވެއެވެ. އެގޮތުން ވަރަށް ޕްރައިވެޓުކޮށް ބޭއްވި އެހަފުލާގެ ފޮޓޯތައް އާއްމުވެފައި މިވަނީ އެސަރަހައްދަށް ދިޔަ ބައެއް ފަރާތުން ފޮޓޯ ނަގާއި އެ ފޮޓޯތައް ސޯޝަލް މީޑިއާއަށް އާއްމުކުރުމާއެކުއެވެ.

ސަލާމަތީ ސަބަބުތަކާއި ހުރެ އިޓަލީގެ ލޭކް ކޯމޯ ސަރަހައްދު އާއްމުންނަށް ނުވަދެވޭނެހެން ބަންދުކޮށްގެން އެމީހުންގެ ކައިވެނި ކޮށްފައިވާއިރު އާއްމުވުވެފައިވާ ގިނަ ފޮޓޯތަކަކީ އެސަރަައްދާއި ވަރަށް ދުރުން ޒޫމްކޮށްގެން ނަގައިފައިވާ ފޮޓޯތަކެއް ކަމުން ވަރަށް ނުސާފެވެ.
<img src="http://vfp.mv/files/gallery/default/vfp19298img.jpg" />
<img src="http://vfp.mv/files/gallery/default/vfp19299img.jpg" />
<img src="http://vfp.mv/files/gallery/default/vfp19300img.jpg" />
- ބައެއް މެހެމާނުން ކައިވެނީގައި ބައިވެރިވުމަށް ދަނީ-- [އެސަރަހައްދަކީ ކޯރެއް އޮންނަ ސަރަހައްދެއްކަމުން އެތަނަށް ދެވޭނީ ދޯނީގައި]
<img src="http://vfp.mv/files/gallery/default/vfp19302img.jpg" />
<img src="http://vfp.mv/files/gallery/default/vfp19303img.jpg" />\
- ކައިވެނި އޮތް ސަރަހައްދު

އެދެ ތަރިންގެ ކައިވެންޏާއި ގުޅިގެން ގިނަ ސަޕޯޓަރުންތަކެއް އެމީހުންނަށް މަރުހަބާ ކިޔަމުން އަންނައިރު ކައިވެނީގެ ރީތި ފޮޓޯތައް ބެލުމަށް ސަޕޯޓަރުން ތިބީ ކެތްމަދުވެފައެވެ.  
<blockquote class="twitter-tweet" data-lang="en"><p lang="en" dir="ltr"><a href="https://twitter.com/hashtag/WATCH?src=hash&ref_src=twsrc%5Etfw">#WATCH</a>: Visuals from Villa del Balbianello at Lake Como, the wedding venue of Deepika Padukone & Ranveer Singh, in Italy's Lombardy <a href="https://t.co/47Jk1MmU2j">pic.twitter.com/47Jk1MmU2j</a></p>— ANI (@ANI) <a href="https://twitter.com/ANI/status/1062741862254026752?ref_src=twsrc%5Etfw">November 14, 2018</a></blockquote>
<script async src="https://platform.twitter.com/widgets.js" charset="utf-8"></script>
ރަންވީރާއި ދީޕިކާގެ ކައިވެނީ ހަފުލާގެ ފޮޓޯތައް ލީކުވެދާނެތީ އެހަފުލާއަށް ފޯނު ނުވެއްދޭނެކަމަށް ވެސް މީގެ ކުރިން އަޑު ފެތުރިފައިވެއެވެ. 

ހަ އަހަރު ލޯބީގެ ގޮތުން ގުޅިގެން އުޅުމަށްފަހު ރަންވީރާއި ދީޕިކާ ކައިވެނި ކުރިއިރު އެމީހުން ވަނީ ކާމިޔާބު ފިލްމުތައް ކަމަށްވާ ޕަދްމާވަތު އާއި ބާޖިރާއޯ މަސްތާނީ އަދި ރާމް ލީލާ ގައި މަސައްކަތް ކޮށްފައެވެ.]]></content:encoded>
    <link>http://vfp.mv/f/?id=78552</link>
    <media:content url="../files/gallery/2018110000_/thumb/145078552.jpg" type="image/jpeg"/>
  <pubDate>2018-11-15 09:55:27</pubDate>
  </item><item>
    <title>އަލިފާނުގެ ހާދިސާގައި ޓައުނެއް އަލުން އާރާސްތު ކުރަން ޖެހިއްޖެ</title>
    <description><![CDATA[އެމެރިކާގެ ސްޓޭޓެއް ކަމަށްވާ ކެލިފޯނިއާގެ ޖަންގަލިތަކުގައި ރޯވި އަލިފާން ފެތުރި، އެ ސްޓޭޓްގެ ޓައުނެއް ކަމަށްވާ ޕެރަޑައިސް އަލުން އާރާސްތުކުރަންޖެހޭ ވަރަށް ގެއްލުންވެއްޖެއެވެ.]]></description>
    <content:encoded><![CDATA[އެމެރިކާގެ ސްޓޭޓެއް ކަމަށްވާ ކެލިފޯނިއާގެ ޖަންގަލިތަކުގައި ރޯވި އަލިފާން ފެތުރި، އެ ސްޓޭޓްގެ ޓައުނެއް ކަމަށްވާ ޕެރަޑައިސް އަލުން އާރާސްތުކުރަންޖެހޭ ވަރަށް ގެއްލުންވެއްޖެއެވެ.

އެގައުމުގެ ފެޑްރަލް އެމަޖެންސީ މެނޭޖްމަންޓް އެޖެންސީން ހާމަ ކުރި ގޮތުގައި އަލިފާން ފެތުރި، ޕެރަޑައިސް ޓައުނަށް ލިބުނު ގެއްލުންތަކަކީ އެ ޓައުނަށް ކުރިމަތިވި އެންމެ ބޮޑު އެއް ކާރިސާއެވެ. ޕެރަޑައިސަށް ލިބުނު ގެއްލުންތަކުން އަރައިގަނެ، އެ ޓައުން އަލުން އާރާސްތުކުރުމަށް އަހަރުތަކެއް ނަގާނެ ކަމަށްވެސް ފެޑްރަލް އެމަޖެންސީ މެނޭޖްމަންޓް އެޖެންސީން ބުނެއެވެ.

ކެލިފޯނިއާގެ ޖަންގަލިތަކުގައި ރޯވި އަލިފާން ފެތުރި ހިނގި ހާދިސާތަކުގައި 48 މީހުން މަރުވެފައިވާއިރު 100 އަށްވުރެ ގިނަ މީހުން ވަނީ ގެއްލިފައެވެ.

އަލިފާނުގެ ހާދިސާގައި މިހާތަނަށް 7،600 އަށްވުރެ ގިނަ ގެ އަނދާފައިވާއިރު އަލިފާން ނިއްވުމުގައި މިހާރު 9،000 އަށްވުރެ ގިނަ ފަޔާފައިޓަރުން ދަނީ ހަރަކާތްތެރިވަމުންނެވެ.]]></content:encoded>
    <link>http://vfp.mv/f/?id=78557</link>
    <media:content url="../files/gallery/2018110000_/thumb/328578557.jpg" type="image/jpeg"/>
  <pubDate>2018-11-15 09:48:22</pubDate>
  </item><item>
    <title>ޓެކްސީއެއް ކޮންޓްރުން ނެއްޓި ފާރެއްގައި ޖެހި، ދެ މީހަކަށް އަނިޔާވެއްޖެ </title>
    <description><![CDATA[އައްޑޫ ސިޓީގައި ޓެކްސީއެއް ކޮންޓްރޯލު ނުވެގެން ގޮސް އެ ސިޓީގެ ގަމުގެ ފާރަކަށް އަރައި ދެމީހަކަށް އަނިޔާވެއްޖެއެވެ. 
]]></description>
    <content:encoded><![CDATA[އައްޑޫ ސިޓީގައި ޓެކްސީއެއް ކޮންޓްރޯލު ނުވެގެން ގޮސް އެ ސިޓީގެ ގަމުގެ ފާރަކަށް އަރައި ދެމީހަކަށް އަނިޔާވެއްޖެއެވެ. 

ސީއެންއެމްއާ ވާހަކަ ދައްކަވަމުން ފުލުހުންގެ މީޑިއާ އޮފިޝަލަކު ވިދާޅުވީ، ކާރު ކޮންޓްރޯލު ނުވެގެން ގޮސް ފާރަކަށް އެރި މައުލޫމާތު ލިބިފައިވަނީ މިއަދު ފަތިހު 5:45 ގައި ކަމަށެވެ. 

އެހާދިސާގައި ކާރުގެ ކުރީކޮޅަށް ވަރަށް ބޮޑަށް ގެއްލުންވެފައިވާއިރު ފުލުހުން ބުނީ އެހާދިސާގައި ކާރުގައި ތިބި ދެމީހުންނަށް ވެސް ކުދި ކުދި އަނިޔާ ލިބިފައިވާ ކަަމަށެވެ.

އައްޑޫގެ އޮންލައިން ނޫހެއް ކަމަށްވާ "އައްޑޫ ލައިވް" ގައި ބުނެފައިވާ ގޮތުގައި އެކްސިޑެންޓުވި ކާރަކީ ހިތަދޫ ޓެކްސީ ސެންޓަރެއްގެ ކާރެކެވެ. އަދި ކާރު އެކްސިޑެންޓުވެފައި ވަނީ ކާރު ދުއްވަން އިން މީހާއަށް ނިދި ޖެހިގެން ކާރު ކޮންޓްރޯލު ނުކުރެވި ގެން ކަމަށެވެ. 

ޓެކްސީ ދުއްވާ މީހަކާއި ހަވާލާދީ އެ ނޫހުން ބުނީ، ކާރު ދުއްވަން އިން މީހާ ބަލިވެގެން ރޭ ހިތަދޫ ރީޖަނަލް ހޮސްޕިޓަލުގައި އެޑްމިޓުކޮށް ފަރުވާ ހޯދާފައިވާ ކަމަށެވެ. އެގޮތުން އޭނާ ރޭ  ދަންވަރުގެ ވަގުތެއްގައި ހޮސްޕިޓަލުން ދޫކޮށްލާފައިވާއިރު އޭނާ އެކްސިޑެންޓުވީ ދަތުރެއްގައި އެއާޕޯޓަށް ބަޔަކު ލާން ދިއުމަށްފަހު މީހަކު ގޮވައިގެން އެނބުރި ހިތަދޫއަށް ދިޔަ މަގުމަތީގައި ކަމަށެވެ.]]></content:encoded>
    <link>http://vfp.mv/f/?id=78556</link>
    <media:content url="../files/gallery/2018110000_/thumb/927178556.jpg" type="image/jpeg"/>
  <pubDate>2018-11-15 09:47:20</pubDate>
  </item><item>
    <title>ޕްރެކްޓިސްގައި ނައިބް ރައީސް ފައިސަލަށް އަނިޔާވެ ފަރުވާ ހޯއްދަވައިފި </title>
    <description><![CDATA[އިންތިހާބީ ރައީސް އިބްރާހިމް މުހައްމަދު ސޯލިހް ހުވާކުރެއްވުމަށްފަހު ބާއްވާ ސިޔާސީ ވެރިންގެ ފުޓްބޯލަ މެޗަށް ފަރިތަކުރުންތައް ކުރިއަށް ގެންދަނިކޮށް އިންތިހާބީ ނައިބް ރައީސް ފައިސަލް ނަސީމަށް އަނިޔާވެ ފަރުވާ ހޯއްދަވައިފިއެވެ. ]]></description>
    <content:encoded><![CDATA[އިންތިހާބީ ރައީސް އިބްރާހިމް މުހައްމަދު ސޯލިހް ހުވާކުރެއްވުމަށްފަހު ބާއްވާ ސިޔާސީ ވެރިންގެ ފުޓްބޯލަ މެޗަށް ފަރިތަކުރުންތައް ކުރިއަށް ގެންދަނިކޮށް އިންތިހާބީ ނައިބް ރައީސް ފައިސަލް ނަސީމަށް އަނިޔާވެ ފަރުވާ ހޯއްދަވައިފިއެވެ. 

ނައިބު ރައީސް ފައިސަލަށް އަނިޔާވީ ރައީސް މުހައްމަދު ނަޝީދު ދެއްވި ޖެއްސެވި ބޯޅައަކުން ޖެހިގެންނެވެ. 

ނައިބު ރައީސް ފައިސަލް ފަރުވާ ހޯއްދަވާފައި ވަނީ އޭޑީކޭ ހޮސްޕިޓަލުގައެވެ. މައުލޫމާތު ލިބިފައިވާ ގޮތުގައި ފައިސަލަށް ބޮޑުއަނިޔާއެއް ލިބިލައްވާފައެއް ނުވެއެވެ. 

ރައީސް އިބޫއާއި ނައިބް ރައީސް ފައިސަލް ހުވާކުރެއްވުމަށްފަހު އޮންނަ ހަށިހެޔޮ ދުޅަހެޔޮ ކުޅިވަރު ފެސްޓިވަލުގައި އިދިކޮޅު ސިޔާސީ ލީޑަރުން ދެ ބަޔަކަށް ބަހާލައިގެން ފުޓްބޯޅަ މެޗެއް ކުޅުމަށް ހަމަޖެހިފައިވާއިރު ރައީސް އިބޫގެ ކެޕްޓަން ކަމުގެ ދަށުގައި ކުޅޭ ޓީމުގައި ހިމެނެނީ ރައީސް ނަޝީދާއި ޝެއިހް އިމްރާ އަބްދުﷲ ފަދަ ބޭބޭފުޅުންނެވެ. 

މަޖިލީހުގެ ރައީސް ގާސިމް އިބްރާހިމްގެ ކެޕްޓަންކަމުގައި ކުޅޭ އަނެއްޓީމުގައި ހިމެނެނީ ނައިބް ރައީސް ފައިސަލް ނަސީމާއި އެމްޑީޕީގެ ޗެއާޕާސަން ހަސަން ލަތީފު ހިމެނެއެވެ. ]]></content:encoded>
    <link>http://vfp.mv/f/?id=78555</link>
    <media:content url="../files/gallery/2018110000_/thumb/128278555.jpg" type="image/jpeg"/>
  <pubDate>2018-11-15 09:39:58</pubDate>
  </item><item>
    <title>ސިޓީ: އިހްލާސްތެރިކަމެއް ހުރި ނަމަ ކެބިނެޓް އައްޔަނުކުރުން އިބޫއަށް ދޫކޮށްލައްވާ!</title>
    <description><![CDATA[ރާއްޖެއަކީ އެއްވެސް މީހެއްގެ އަމިއްލަ ތަރިކައެއް ނޫނެވެ. ނަމަވެސް ކަންކަން މެދުވެރިވާގޮތުންނާއި ސިޔާސީ އިސް މީހުންގެ އަމިއްލަ އެދުން ބޮޑުކަމުން ރައްޔިތުންނަށް އަގު އަދާނުކުރެވޭވަރުގެ ގެއްލުން ލިބެނީއެވެ. އެ ގެއްލުމުގ ތެރޭގައި ބައެއް ފަހަރު ސިޔާސީ އިސް މީހުންނަށް ވެސް ކޮންމެވެސް ވަރެއްގެ ގެއްލުމަކާއި ނުތަނަވަސްކަމެއް ކުރިމަތިވެ އެވެ. ]]></description>
    <content:encoded><![CDATA[ހަތަރު ޕާޓީގެ ލީޑަރުންނަށް

ވެދުން ސަލާމަށް ފަހު ދަންނަވަމެވެ.

ރާއްޖެއަކީ އެއްވެސް މީހެއްގެ އަމިއްލަ ތަރިކައެއް ނޫނެވެ. ނަމަވެސް ކަންކަން މެދުވެރިވާގޮތުންނާއި ސިޔާސީ އިސް މީހުންގެ އަމިއްލަ އެދުން ބޮޑުކަމުން ރައްޔިތުންނަށް އަގު އަދާނުކުރެވޭވަރުގެ ގެއްލުން ލިބެނީއެވެ. އެ ގެއްލުމުގެ ތެރޭގައި ބައެއް ފަހަރު ސިޔާސީ އިސް މީހުންނަށް ވެސް ކޮންމެވެސް ވަރެއްގެ ގެއްލުމަކާއި ނުތަނަވަސްކަމެއް ކުރިމަތިވެ އެވެ. ނަމަވެސް ހަގީގަތަކީ 2008 ފެށިގެން މިދިޔަ ދުވަސްތަކުގައި ދިވެހިންނާ ކުރިމަތިވި ހުރިހާ އަނިޔާވެރިކަމެއްގެ އަސްލަކީ ސިޔާސީ އިސް މީހުންނެވެ. މިއީ ހަގީގަތެކެވެ. ނަމަވެސް އެކަން ތިޔަ ބޭބޭފުޅުން ގަބޫލެއްނުކުރައްވާނެއެވެ. ވާނީވެސް އެހެންތާ އެވެ. އަމިއްލައަށް ކުށް ގަބޫލުކުރުމަކީ ހާއްސަކޮށް ދިވެހިންގެ ތެރޭގައި އޮތް ސަގާފަތެއް ނޫނެވެ. 

ނަމަވެސް ރާއްޖެ ރައްޔިތުންގެ ނިކަމެތިކަމުން ތިޔަ ބޭބޭފުޅުން ބޭނުންހާ ކަމެއް ގައުމަށް މިއަދު ކުރެވިދާނެވެ. ނަމަވެސް އެއީ އަބަދަކުކުރެވޭނެކަމެއް ނޫނެވެ. ރައީސް ޔާމީނުގެ އަނިޔާވެރިކަން ފެށުނީ ތިޔައިން ގިނަ ބޭފުޅުންގެ ފުރިހަމަ ތާއިދާއި މަދަދުވެރިކަމާއެކުގައެވެ. އެއީ ވެސް ހަސަދަވެރކަމާއި އަމިއްލަ މަސްލަހަތު އިސްކުރުމަށެވެ. ފަހަރެއްގައިވެސް ގައުމު ބިނާކޮށް ރައްޔިތުންނަށް ހެޔޮ އެދިގެން ނޫންކަން އެނގޭ އެތައް ހާސް ހެކި ހުންނާނެވެ. ފެށުނީސްސުރެ އަދަލު އިންސާފު ގާއިމުނުވެފައި އޮތީ ސިޔާސީ ބޮޑުންގެ ސަބަބުންނެވެ. 

މިއީވެސް އެއްބަސްވާން ދެކޮޅު ހަދާނެކަމެކެވެ. ގައުމަށް މާ ލޯބިވާކަން ދައްކުވައި އިސްލާމްދީނުގައިވާ ރީތި ސިފަތައް ވެސް ގާއިމުނުކުރިއިރު ދުނިޔޭގައި އަމަލުކުރާ ރަނގަޅު އުސޫލުތައް ވެސް މި ރާއްޖެއަށް އަތުވެދާނެތީ ތި ތިއްބެވީ މިހާތަނަށްވެސް އެކަމާ ދެކޮޅު ހައްދަވާ އެ އުސޫލުތަކާއި ނިޒާމްތައް އެތެރެވެދާނެ ދޮރުތައް ބަންދުކޮށްގެންތާއެވެ. މިހާރުވެސް ތިޔަ ކުޅުއްވަނީ އެފަދަ ގޭމެކެވެ. އެކަން ނޭނގޭ އެއްވެސް މީހަކު ނެތެވެ. މިއީ އަލުން ގައުމު ބިނާކުރަން ޖެހޭ ވަގުތެވެ. ތުއްތު ކުއްޖެއްގެ މިސާލުގައި ގައުމު ބިނާކުރަން މި ފަހަރުވެސް މި ލިބުނީ އެންމެ ގައުމު ދެކެ ލޯބިވާކަމަށް ވިދާޅުވާ ގާސިމް އިބްރާހީމާއި ރައީސް މައުމޫނުގެ އަތްޕުޅު މައްޗަށެވެ. 

ގާނޫނު އަސާސީއެއް ހަދައި ގައުމު ހިންގައިދޭން ގައުމުގެ ވެރިންކަމަށްވާ ޔައްޔިތުން ބުނުމުން އެކަން ވެސް ކުރީ އަމާ ބުނީތީ ފަރަށް ދާ އޫސޫލުންނެވެ. ރައްޔިތުން ބުނީ ރިޔާސީ ނިޒާމެއް ގާއިމްކޮށް ގައުމު ހިންގައިދިނުމަށެވެ. ނަމަވެސް ރައްޔިތުންނަން ހަރާމްކޯރުވެ އެމީހުން ހަވާޅުކުރި މަސައްކަތް ބޮލާލާ ޖަހައި މަސްއުނި ނިޒާމެއް ގާއިމުކޮށް ގައުމު ހިންގަން ފެށީ ތިޔަ ބޮޑުންގެ އެއްބާރުލުން ލިބިގެންނެވެ. އެހެން ކަމުން ލިބުނު ގެއްލުން އަދިވެސް މިދަނީ ތަހައްމަލު ކުރަމުންނެވެ. ދެން ބުނީ މިނިވަން އިންސާފުވެރި ފަނޑިޔާރުގެ އެއް ގާއިމްކޮށް ދިނުމަށެވެ. އެކަންވެސް ކުރީ އަމާ ބުނީތީ ފަރަށްދާ އުސޫލުންނެވެ. ބައިއަޅައިގެން ފަނޑިޔާރުގެ ހަދައި ހިންގަން ފެށިފެށުމުގެ ހިތިރަހަ ނުހައްގުން ނަމަ ވެސް ތިޔަ ތިއްބެވީ ކަރުގައި ލާފައެވެ. މިހެން ކިޔާނެކަމެއް ނެތެވެ. ތިމާގެ ބާރު ނުހިނގާ ގޮތަކަށް ގައުމުގެ މުއައްސަސާތައް ގާއިމުކޮށް ހިންގުން ވީ ތިޔަ ބޮޑުންގެ ތެރެއިން ގިނަ ބަޔަކަށް ލަދުކަމަކަށެވެ. މިއީ ހަގީގަތެވެ. 

އެހުރިހާ ކަމެއް އެމަގަށް ކުރެވުނު ފަހުން އަނެއްކާ މި އޮތީ ރައްޔިތުން ކުރިންވެސް ހަވާލުކުރި އުސޫލުން އިންސާފުވެރި ފަނޑީޔާރު ގެއަކާއި ދިވެހި ގައުމަށް ފެތޭ ރަނގަޅު ނިޒާމަކުން ގައުމު ހިންގައިދިނުމަށް ތިޔަ ބޮޑުންނަށް ހަވާލުކޮށްފައެވެ. އެހެންކަމުން މި ފަހަރު މިގައުމުގެ ކަންކަން ރަނގަޅަށް ހިންގުމުގެ ފުރުސަތު ދެއްވުމަކީ ތިޔަ ބޮޑުންގެ މައްޗަށް ލާޒިމްކަމެކެވެ. ފުރަތަމަ ކަމެއްގެގޮތުން ބޮޑުންގެ އިހުލާސްތެރިކަމެއް ހުރި ނަމަ އިންތިހާބީ ރައީސް އިބްރާހީމް މުހައްމަދު ސޯލިހް (އިބޫ) ބޭނުންފުޅުވާ ބޭބޭފުޅުން ނަންގަވައިގެން އެ މަނިކުފާނުގެ ކެބިނެޓް އެކުލަވާލުުމުގެ ފުރުސަތު ދެއްވާށެވެ. 

އެ ފުރުސަތު އިބޫއަށް ދެއްވުމަކީ އިބޫ ބޭނުންފުޅުވާ ބޭބޭފުޅުން އައްޔަނުކުރުމުގެ ފުރުސަތު އޮތުމެވެ. ފަހަރެއްގަ ވެސް ޕާޓީތަކުން ބުނާ މީހަކަށް ވަޒީރުކަން ދިނުމަކީ އިބޫއަށް އިހްތިޔާރު ދިނުމެއް ނޫނެވެ. އެއީ އަޅުވެތިކުރުމެވެ. އިންތިހާބީ ރައީސް އަޅުވެތި ނުކޮށް ޕާޓީތަކަށް ދޭންޖެހޭ މިނިސްޓްރީތައް ދެވިދާނެވެ. މިސާލަކަށް ޖޭޕީއަށް ދޭން އެއްބަސްވެފައިވަނީ ހަތަރު މިނިސްޓްރީކަމަށްވާ ނަމަ އެ ހަތަރު މިނިސްޓްރީއަށް އައްޔަނުކުރާ ހަތަރު މިނިސްޓަރުންނަކީ ޖޭޕީގެ މެމްބަރުންނަށް ވުމުން އެކަން އޮތީ ނިމިފަ ތާއެވެ. 

ހަތަރު ލީޑަރުންވެސް ވިދާޅުވަނީ އިބޫއަށް ނުހަނު އިތުބާރު ކުރައްވާކަމަށެވެ. އެހެންވީ އިރު އިންތިހާބީ ރައީސް އެމަނިކުފާނުގެ ކެބިނެޓަކަށް ކޮންމެ ކޮންމެ ބޭފުޅަކު ނުނަންގަވާނެތާއެވެ. ނަމަވެސް މިފަހަރު ވެސް އެ ފަދަ އިހްތިޔާރެއް ވެސް އިބޫއަށް ދެއްވަން ޕާޓީތަކުން ބޭނުންނުވާކަމަށް ވެއެވެ. އެހެންކަމުން ތިޔަ ބޮޑުން ދައްކާ ވާހަކަކީ ރައްތިތުންނަށް އޮޅުވާލުމަށް ދައްކާ ބަހަނާތަކެކެވެ. އެއްވެސް އިހުލާސްތެރިކަމެއް ހުރެގެން ދައްކާ ވާހަކަތަކެއް ނޫންނެވެ. ކުރިން ވެސް މި ގައުމުގެ މުއްސަނދިކަން ނަހަމަގޮތުގައި ބޭނުން ކުރިގޮތަށް މި ފަހަރުވެސް ތިޔަ އުޅުއްވަނީ އެކަން ކުރައްވާށެވެ. ހެޔޮނުވާނެއެވެ. ތިޔަހެން ނުހައްދަވާށެވެ.

އަޅުގަނޑުގެ ސިޓީ ނިންމާ މިލަނީވެސް ރައްޔިތުންނަށް ތިހާ ބޮޑު ނިކަމެތިކަމެއް ނުދެއްވާ އަދި ހަތަރު ބޮޑުންގެ އަމިއްލަ އެދުން ތިހާ ބޮޑު ނުކުރައްވާ ބޮޑުން އިތުބާރު ކުރައްވާ އިންތިހާބީ ރައީސަށް އެމަނިކުފާނުގެ ކެބިނެޓް އައްޔަނުކުރުުމުގެ ފުރިހަމަ އިހްތިޔާރު ދިނުމަށެވެ. ހަތަރު ލީޑަރުން ތިޔަ ވިދާޅުވާ ފަދަ އިހްލާސްތެރިކަމެއް ހުރި ނަމަ އެ ފުރުސަތު އިންތިހާބީ ރައީސަށް ނުދެއްވަންވި އެއްވެސް ސަބަބެއް އޮތްކަމަކަން ނުފެނެއެވެ. ނަމަވެސް ބަހަނާ ދައްކައިގެން ތިބާގެ ފަޅި ބޮޑުކޮށް ތިމާއަށް މޮޅު ގޮތް ހަދަން ބޭނުން ނަމަ އިންތިހާބީ ރައީސަށް އެ ފުރުސަތު ނުދެއްވާ 
އަދި އިންތިހާބީ ރައީސް އަޅުވެތި ކުރެވިދާނެއެވެ. ނަމަވެސް އެއީ ދުވަހަކުވެސް ތިޔަ ބޮޑުންނަން މައާފުކުރާނެކަމެއް ކަމަށް ނުފެނެއެވެ.

ވީމާ ހަތަރު ލީޑަރުންގެ ހިތްވަރާއި ފަންވަރު ހުރި ނަމަ އިންތިހާބީ ރައީސް ބޭނުންފުޅުވާ ބޭބޭފުޅުން ކެބިނެޓަށް އައްޔަނުކުރުމުގެ ފުރުސަތު އޮތް ކަމަށް އާންމުކޮށް އިއުލާނުކުރުމަށް ގޮވާލަމެވެ. އަދި އަމިއްލަ އެދުން ބޮޑުނުކޮށް ރިޔާސީ ނިޒާމުގައި ކަންކަން ދައުރުވަމުންދާ ތަހުޒީބު ނިޒާމުތައް ފުރިހަމަ ކުރުމަށް މި އެދެނީ ނުހަނު އިހްލާސްތެރިކަމާއެކުގައެވެ.  ހުރހާ އިހްތިޔާރެއް ދިން ނަމަވެސް ރިވެތި އުސޫލުން ކަންކަން ނުކޮށް އިންތިހާބީ ރައީސަށް މަގު އޮޅިއްޖެނަމަ ހަމަ މަގަށް އެޅުވުމަށް ފައިނަގައިގެން ތިބުމަށް ވެސް ގޮވާލަމެވެ.

އިހްތރާމް ގަބޫލުކުރެއްވުން އެދެވެ.
15 ނޮމެމްބަރު 2018

އަލީ އިބްރާހީމް ބިން އުސްމާނު

ހަތަރު ލީޑަރުން/ މާލެ]]></content:encoded>
    <link>http://vfp.mv/f/?id=78553</link>
    <media:content url="../files/gallery/2018110000_/thumb/241378553.jpg" type="image/jpeg"/>
  <pubDate>2018-11-15 09:13:31</pubDate>
  </item><item>
    <title>ގާސިމްގެ އަނބިކަނބަލުން އައިޝާގެ އަސްބާ ފައުންޑޭޝަން އިފްތިތާހްކޮށްފި</title>
    <description><![CDATA[ޖުމްހޫރީ ޕާޓީގެ ލީޑަރު އަދި ރައްޔިތުން މަޖިލީހުގެ ރައީސް ގާސިމް އިބްރާހިމްގެ އަބިކަނބަލުން އައިޝަތު ނަހުލާގެ އެސޯސިއޭޝަން ފޯ ސޯޝަލް ބެނިފިޓްސް އެންޑް އެއިޑް (އަސްބާ) ޖަމިއްޔާ ރޭ އިފްތިތާހްކޮށްފިއެވެ. ]]></description>
    <content:encoded><![CDATA[ޖުމްހޫރީ ޕާޓީގެ ލީޑަރު އަދި ރައްޔިތުން މަޖިލީހުގެ ރައީސް ގާސިމް އިބްރާހިމްގެ އަބިކަނބަލުން އައިޝަތު ނަހުލާގެ އެސޯސިއޭޝަން ފޯ ސޯޝަލް ބެނިފިޓްސް އެންޑް އެއިޑް (އަސްބާ) ޖަމިއްޔާ ރޭ އިފްތިތާހްކޮށްފިއެވެ. 

ރޭ ހޮޓެލް ޖެންގައި ބޭއްވި އަސްބާ އިފްތިތާހް ކުރުމުގެ ޖަލްސާގައި ސިޔާސީ ލީޑަރުން ބައިވެރިވެވަޑައިގެންނެވިއެވެ. މި ޖަމިއްޔާގެ މެމްބަރުންނަކީ މެޑަމް އައިޝާގެ އިތުރަށް އެކަމަނާގެ މަންމާފުޅު ހަދީޖާ އިބްރާހިމްއެވެ. 

އަސްބާ އަކީ ގައުމު އާރާސްތުކުރުމުގައި އެހީތެރިވުމުގެ އިތުރަށް އިޖުތިމާއީ މަސައްކަތްތައް ހިމެނޭ ގޮތަށް އުފެއްދި ޖަމިއްޔާއެކެވެ.

ގާސިމްގެ އަބިކަނބަލުން ޖަމިއްޔާއެއް އުފައްދަވާފައިވާއިރު، ރައީސް އަބްދުﷲ ޔާމީންގެ އަބިކަނބަލުން މެޑަމް ފާތުމަތު އިބްރާހިމްގެ ސަދަގާތް ފައުންޑޭޝަނުން ހިންގި ހަރަކާތްތަކުގައި ސަރުކާރުގެ ގިނަ ކުންފުނިތަކަކުން ހަރަދު ކުރި މައްސަލަތައް ވަނީ ފެންމަތިވެފައެވެ. 

އެގޮތުން ހުޅުމާލޭގައި ބޭއްވި ހިތާނީ ކޭމްޕަށް އެޗްޑީސީއާއި އެމްޕީއެލުން ހަރަދު ކުރި ކަމަށް ތުހު8މަތު ތަކެއް ކުރެވެމުންދެއެވެ. ]]></content:encoded>
    <link>http://vfp.mv/f/?id=78551</link>
    <media:content url="../files/gallery/2018110000_/thumb/578278551.jpg" type="image/jpeg"/>
  <pubDate>2018-11-15 08:38:11</pubDate>
  </item><item>
    <title>ރަންވީރާއި ދީޕިކާ ކައިވެނި ކޮށްފި</title>
    <description><![CDATA[ބޮލީވުޑްގެ މަޝްހޫރު އެކްޓަރު ރަންވީރު ސިންގް އާއި ދީޕިކާ ޕަޑުކޮށް ކައިވެނިކޮށްފިއެވެ.]]></description>
    <content:encoded><![CDATA[ބޮލީވުޑްގެ މަޝްހޫރު އެކްޓަރު ރަންވީރު ސިންގް އާއި ދީޕިކާ ޕަޑުކޯން ކައިވެނިކޮށްފިއެވެ.

ދެތަރިން އިއްޔެ އިޓަލީގެ ލޭކް ކޯމޯގެ ވިލާ ޑެލް ބަލްބިއާނެއްލޯގައި ކައިވެނިކޮށްފައިވާއިރު ކައިވެނިކޮށްފައިވަނީ ދެކުނު އިންޑިއާގެ ސަގާފަތް ރަމްޒުކޮށްދޭ ގޮތަށެވެ. އުމުރުން 33 އަހަރުގެ ރަންވީރާއި 32 އަހަރުގެ ދީޕިކާގެ ކައިވެނީގައި އެދެމީހުންގެ އާއިލާގެ މެމްބަރުންނާއި ބޮލީވުޑުގެ މަޝްހޫރު ތަރިން ވަނީ ބައިވެރިވެފައެވެ.

ސަލާމަތީ ކަންކަން ބެލެހެއްޓުމުގެ ގޮތުން އެދެމީހުން ކައިވެނި ކުރާ ސަރަހައްދު ބަންދުކޮށްފައިވާއިރު ކައިވެނީގެ ހަފްލާގެ ތެރެއިން އެއްވެސް ފޮޓޯއެއް ނުނެގުމަށް އެމީހުން ވަނީ ހުރިހާ މެހެމާނުން ކައިރި އެދިފައެވެ.

އެދެމީހުންގެ ފުރަތަމަ ފިލްމް ކަމަށްވާ "ރާމްލީލާ"ގެ ސެޓުން އެ ދެ ތަރިން ބައްދަލުވިތާ ހަ އަހަރު ފުރުނު ދުވަހު ކައިވެނިކޮށްފައިވާއިރު ކައިވެނީގެ ޕާޓީ ބާއްވަން ނިންމާފައިވަނީ އިންޑިއާގެ މުމްބާއީ އާއި ބެންގަލޫރުގައެވެ. އެމީހުން ހަނީމޫނަށް ދާން ނިންމާފައިވަނީ އަންނަ މަހުގެ ކުރީކޮޅެވެ. ނަމަވެސް ހަނީމޫނަށް ދަނީ ކޮން މަންޒިލަކަށް ކަން ހާމައެއް ނުކުރެއެވެ. 
 
ދެމީހުން ވަނީ އެކުގައި ރާމްލީލާ، ޕަދްމާވަތް އަދި ބާޖިރާއޯ މަސްތާނީ ފަދަ ކާމިޔާބު ފިލްމުތަކުގައި މަސައްކަތްކޮށްފައެވެ.]]></content:encoded>
    <link>http://vfp.mv/f/?id=78550</link>
    <media:content url="../files/gallery/2018110000_/thumb/425678550.jpg" type="image/jpeg"/>
  <pubDate>2018-11-15 08:38:05</pubDate>
  </item><item>
    <title>'މިސްޓާ ރައިޓް' ނުފެނުމުން ކައިވެނި ކުރީ އަމިއްލަ ނަފްސާ </title>
    <description><![CDATA[އިޓަލީގެ އަންހެނަކު އިންނާނެ ރަނގަޅު މީހެއް ނުލިބުމުން އަމިއްލަ މީހާއާ ކައިވެނިކޮށްފިއެވެ.
]]></description>
    <content:encoded><![CDATA[އިޓަލީގެ އަންހެނަކު އިންނާނެ ރަނގަޅު މީހެއް ނުލިބުމުން އަމިއްލަ މީހާއާ ކައިވެނިކޮށްފިއެވެ.

އުމުރުން 40 އަހަރުގެ ލައުރާ މެސީ އަކީ އިޓަލީގެ ފިޓްނަސް އިންސްޓްރަކްޓަރެކެވެ. ލައުރާ ވަނީ އިންނާނެ ރަނގަޅު މީހެއް ނުފެނިއްޖެ ނަމަ އަމިއްލަ މީހާ އާ ކައިވެނިކުރާނެ ކަމަށް މިގެ 20 އަހަރު ކުރިން ބުނެފައެވެ. އަދި 29 އަހަރަށް ފަހު ރަނގަޅު މީހެއް ނުލިބުމުން އޭނާ ވަނީ އަމިއްލަ މީހާ އާ ކައިވެނިކޮށްފައެވެ.

ލައުރާ ބުނިގޮތުގައި އޭނާ ވަނީ މީގެ ކުރިން އާއިލާ އަދި ރަހުމަތްތެރިން ކައިރީ އެވާހަކަ ބުނެފައެވެ. ކައިވެންޏަށް ޖުމްލަ އެއްލައްކަ ހަތްދިހަ ހާހަށްވުރެ ގިނަ ރުފިޔާ ހަރަދުކޮށްފައިވާއިރު މިހަރަދުތައް ކޮށްފައިވަނި ހުދުކުލައިގެ ކައިވެނީގެ ހެދުމަކަށާއިއި، ހާއްސަ އަނގޮއްޓިއަކަށާއި، އަދި ހުދުކުލައިގެ ބޮޑު ކޭކަ ކަށެވެ. އަދި ކައިވެންޏަށްފަހު ހަނީމޫނަށް އީޖިޕްޓަށް ދިއުމަށް ވެސް ވަނީ ހަމަޖެހިފައެވެ. 

<img src="http://vfp.mv/files/gallery/default/vfp19292img.jpg" />

ޖުމްލަ 70 މެހެމާނުން ކައިވެންޏަށް އައިސްފައިވާއިރު ލައުރާ ވަނީ ކައިވެންޏަށް ފަހު ވެސް މިސްޓާ ރައިޓް ފެނިއްޖެނަމަ އަމިއްލަ މީހާއާ ވަރިވެ އެފިރިހެންމީހާ އާ ކައިވެނިކުރާނެ ކަމަށް ބުނެފައެވެ.]]></content:encoded>
    <link>http://vfp.mv/f/?id=78523</link>
    <media:content url="../files/gallery/2018110000_/thumb/579978523.jpg" type="image/jpeg"/>
  <pubDate>2018-11-15 08:15:47</pubDate>
  </item><item>
    <title>"ޗިޗޯރު" ގެ ޝޫޓިން ޝްރައްދާ ފަށައިފި</title>
    <description><![CDATA[ނިތޭޝް ތިވާރީގެ ކުރިއަށް އޮތް ފިލްމު "ޗިޗޯރު" ގެ ޝޫޓިން ޝްރައްދާ ކަޕޫރު ފަށައިފިއެވެ.]]></description>
    <content:encoded><![CDATA[ނިތޭޝް ތިވާރީގެ ކުރިއަށް އޮތް ފިލްމު "ޗިޗޯރު" ގެ ޝޫޓިން ޝްރައްދާ ކަޕޫރު ފަށައިފިއެވެ.

ޝޫޓިން ފަށާފައިވާކަން ޓުވިޓާ މެދުވެރިކޮށް އިއްޔެ ޝްރައްދާ ހާމަކޮށްފައިވާއިރު އޭނާ ހުރީ ވަރަށް އުފާވެފައި ކަމަށް އެޓުވީޓުގައި އޭނާ ވަނި ބުނެފައެވެ.
<blockquote class="twitter-tweet" data-lang="en"><p lang="en" dir="ltr">Time to get back in to it! Excited to start a new journey. Day 1 for me on <a href="https://twitter.com/hashtag/Chhichhore?src=hash&ref_src=twsrc%5Etfw">#Chhichhore</a> 🧡 <a href="https://twitter.com/NGEMovies?ref_src=twsrc%5Etfw">@NGEMovies</a> <a href="https://twitter.com/niteshtiwari22?ref_src=twsrc%5Etfw">@niteshtiwari22</a> <a href="https://twitter.com/itsSSR?ref_src=twsrc%5Etfw">@itsSSR</a></p>— Shraddha (@ShraddhaKapoor) <a href="https://twitter.com/ShraddhaKapoor/status/1062542318698401792?ref_src=twsrc%5Etfw">November 14, 2018</a></blockquote>
<script async src="https://platform.twitter.com/widgets.js" charset="utf-8"></script>
ޝްރައްދާ އާއެކު ސުޝާންތު ސިންގް ރާޖްޕުތް ލީޑު ރޯލުން ފެނިގެންދާ އެފިލްމުގެ ފުރަތަމަ ޕޯސްޓަރު މިދިޔަ މަހު ވަނީ ނެރެފައެވެ. އެޕޯސްޓަރުގައި ފިލްމުގެ ކާސްޓުން ފެނިގެންދާނެ ގޮތް ދައްކާލިއިރު އެފިލްމު ނެރުމަށް ނިންމާފައިވަނީ އަންނަ އަހަރު އޮގަސްޓު މަހުގެ 30 ގައެވެ.

<img src="http://vfp.mv/files/gallery/default/vfp19293img.jpg" />

އިންޑިއާގެ ނޫސްތަކުން ޝްރައްދާ އެފިލްމުގައި ފެނިގެންދާނެ ގޮތާމެދު ސުވާލު ކުރުމުން އެޕްރޮޖެކްޓުގައި މަސައްކަތް ކުރާ މީހަކު ވަނީ އޭނާގެ ރޯލާމެދު ވާހަކަ ދައްކާފައެވެ. އެގޮތުން ޝްރައްދާ ފެނިގެންދާނީ މަންމައެއްގެ ރޯލުން ކަމަށާއި ޒުވާން އުމުރުގައި އަދި އުމުރުން ދުވަސްވި މީހެއް ގޮތުގައި ވެސް ފެނިގެންދާނެ ކަމަށް ވަނީ ބުނެފައެވެ. އަދި މިއީ ޝްރައްދާ މަންމަގެ ރޯލު ކުޅެން އެއްބަސްވި ފުރަތަމަ ފަހަރު ކަމަށް ވެސް ވަނީ ބުނެފައެވެ.  

ޝްރައްދާ އެންމެ ފަހުން ފެނިގެން ދިޔައީ "ސްޓްރީ" އާއި "ބައްތީ ގުލް މީޓަރު ޗާލޫ" އިންނެވެ. އެ ދެ ފިލްމަށްފަހު އޭނާ ދެން ފެނިގެންދާނީ އިންޑިއާގެ މަޝްހޫރު ބެޑްމިންޓަން ކުޅުންތެރިޔާ ސައިނާ ނެހްވާލްގެ ހަޔާތުގެ މައްޗަށް ނެރޭ ފިލްމުންނެވެ.]]></content:encoded>
    <link>http://vfp.mv/f/?id=78525</link>
    <media:content url="../files/gallery/2018110000_/thumb/369778525.jpg" type="image/jpeg"/>
  <pubDate>2018-11-15 07:04:29</pubDate>
  </item><item>
    <title>ޖެހި ހުރިހާ މަޅިއެއް އަމިއްލަ ކަރަށް!</title>
    <description><![CDATA[ރައީސް އަބްދުﷲ ޔާމީނަށް 2013 ވަނަ އަހަރު ލިބުނު ވެރިކަމާއިއެކު 2014 ވަނަ އަހަރު ބޭއްވުނު އާއްމު އިންތިހާބުން ފުރިހަމަ މެޖޯރިޓީއެއް ލިބުނެވެ. އެއީ ރައީސް ޔާމީންގެ ވެރިކަން 50 އަހަރަށް ދިގު ދައްމާލާނެ ކަމަށް ސަރުކާރުގެ ވެރިން އޭރު ފަހުރުވެރިކަމާއެކު ބުނި އެއް ސަބަބުވެސްމެއެވެ. ]]></description>
    <content:encoded><![CDATA[ރައީސް އަބްދުﷲ ޔާމީނަށް 2013 ވަނަ އަހަރު ލިބުނު ވެރިކަމާއިއެކު 2014 ވަނަ އަހަރު ބޭއްވުނު އާއްމު އިންތިހާބުން ފުރިހަމަ މެޖޯރިޓީއެއް ލިބުނެވެ. އެއީ ރައީސް ޔާމީންގެ ވެރިކަން 50 އަހަރަށް ދިގު ދައްމާލާނެ ކަމަށް ސަރުކާރުގެ ވެރިން އޭރު ފަހުރުވެރިކަމާއެކު ބުނި އެއް ސަބަބު ވެސް މެއެވެ. 

ރައީސް ޔާމީންއަށް ލިބިލެއްވި ހުރިހާ ބާރުތަކާއެކު މިނިވަން މުއައްސަސާތަކާއި ގާނޫނު އަސާސީއަށް ބޮޑެތި ބަދަލުތަކެއް ގެނައެވެ. އެގޮތުން ފާހަގަކޮށްލެވޭ ކަންކަމުގެ ތެރޭގައި ބިން މިލްކު ކުރެވޭ ގޮތަށް ގާނޫނު އަށަސީއަށް ގެނެވުނު އިސްލާހާއި، ރައީސް ކަމަށް އުމުރުން 65 އަހަރު ވުމުން ކުރިމަތި ނުލެވޭ އިސްލާހްވެސް ހިމެނެއެވެ. 

ގާނޫނަށް އިސްލާހް ގެނެސް ސްޕްރީމް ކޯޓަށްވެސް ބަދަލު ގެނެވުނެވެ. ރައްޔިތުންގެ މަޖިލިސް ލިބުމާއެކު ޖޭއެސްސީގެ ފުރިހަމަ ކޮންޓްރޯލް ނެންގެވިއެވެ. ހުރިހާ ކަމެއްވެސް ދައުރުގެ ފަސް އަހަރު ނިމެން ކައިރިވިއިރު މިވަނީ އަތައް ގޮވާފައެވެ. 

ގާނޫނަށް އިސްލާހް ގެނެސްގެން ސްޕްރީމް ކޯޓުގެ ބެންޗަށް ގެނެވުނު ބަދަލު ނިމުމަކަށް ގެންނަން ޖެހުނީ ހާލަތުއް ޒަރޫރާގެ ދަށުން ކުއްލި ހާލަތު އިއުލާންކޮށްގެން ކޯޓުގެ ފުރާޅުން ޓިނު ނަގައިގެންނެވެ. ރައީސް ޔާމީން ނުލާހިކު އިތުބާރު ކޮށް ލެއްވެވި ދެ ފަނޑިޔާރުން ކޯޓުން ޓިނު ނަގައިގެން ރިޝްވަތު ނެގިކަމުގެ ކުށުގައި ޖަލަށް ލާން ޖެހުނެވެ. 

ދެންވެސް ރައީސް ޔާމީނާއި އެމަނިކުފާނަށް ތާއީދު ކުރެއްވި މަޖިލިސް މެމްބަރުން ހުށަހަޅައި މަޖިލީހުން ފާސްކޮށްފައިވާ ގިނަ ގާނޫނު ތަކެއް މިއަދު އެބޭފުޅުންނަށް ގޯހެވެ. 

ބިން މިލްކު ކުރުމަށް ގާނޫނު އަސާސީއަށް ޕީޕީއެމުން ހުށަހެޅި އިސްލާހް 23 ޖުލައި 2015 ގައި ތަސްދީގު ކުރީ 70 މެމްބަރުންގެ ބޮޑު އަގުލަބިއްޔަތަކުން އެ ފާސްކުރުމުންނެވެ. އެހެން ނަމަވެސް ޕީޕީއެމްގައި އިސްކޮށް އުޅުއްވާ މާފަންނު ދެނުކު ދާއިރާގެ މެމްބަރު އަބްދުﷲ ރިފާއު ވަނީ ގާނޫނު އަސާސީ ކުރިން އޮތް ގޮތަށް އިސްލާހު ކުރުމަށް މިމަހުގެ 13 ވަނަ ދުވަހު ހުށަހަޅުއްވާފައެވެ. 

ރައްޔިތުންގެ މަޖިލީހުގެ މެމްބަރުން ތަކެއް ރިޝްވަތު ނަގައިގެން ޕީޕީއެމް ދޫކޮށްލާ ކަމަށް ބުނެ ޕާޓީ ބަދަލުކުރުމުން ގޮންޑި ގެއްލޭ ގޮތަށް އެންޓީ ޑިފެކްޝަން ގާނޫނު ފާސްކުރެއްވި ވިލުފުށީ ދާއިރާގެ މެމްބަރު ރިޔާޒުވެސް އިސްކޮށް ހުންނަވައިގެންނެވެ. 12 މެމްބަރަކު މަޖިލީހުން ބޭރު ކުރުމަށް ރާވައި އެންޓި ޑިފެކްޝަން ގާނޫނެއް އެކުލަވާލި އިރު އެގާނޫނު ފާސްކުރެއްވުމަށް ރިޔާޒު ވޯޓް ދެއްވިއެވެ. މިއަދު ރިޔާޒުގެ ރާގު ބަދަލުވެ، އެ ގާނޫނު ވަނީ އުވާލައްވާފައެވެ. 

ޕީޕީއެމްގައި ތިއްބެވި މެމްބަރުންގެ ރާގު މިހާރު ކުއްލިއަކަށް ބަދަލުވާންޖެހޭ ސަބަބެއް ރިޔާސީ އިންތިހާބުން ބަލިވުން ނޫނީ ފެންނާކަށް ނެތެވެ. އެހެން ނަމަވެސް މިހާ ބޮޑު ބަދަލެއް އެބޭފުޅުންގެ ވިސްނުމަށް އައިސް އަމިއްލައަށް ޖެހި މަޅިތައް ފިލުވަން އުޅެން ޖެހޭ ސަބަބެއް ވެސް ނުފެނެއެވެ. ]]></content:encoded>
    <link>http://vfp.mv/f/?id=78549</link>
    <media:content url="../files/gallery/2018110000_/thumb/645978549.jpg" type="image/jpeg"/>
  <pubDate>2018-11-15 07:01:14</pubDate>
  </item><item>
    <title>ރައީސް މައުމޫނު ރާއްޖެ ވަޑައިގަންނަވައިފި</title>
    <description><![CDATA[މެލޭޝިއާއަށް ކުރެއްވި ދަތުރުފުޅަށް ފަހު ކުރީގެ ރައީސް މައުމޫނު އަބްދުލްޤައްޔޫމް މިރޭ ރާއްޖެ ވަޑައިގަންނަވައިފިއެވެ.]]></description>
    <content:encoded><![CDATA[މެލޭޝިއާއަށް ކުރެއްވި ދަތުރުފުޅަށް ފަހު ކުރީގެ ރައީސް މައުމޫނު އަބްދުލްޤައްޔޫމް މިރޭ ރާއްޖެ ވަޑައިގަންނަވައިފިއެވެ.

ބޭސްފަރުވާއަށް ރައީސް މައުމޫނު މެލޭޝިއާއަށް ވަޑައިގަންނަވާފައިވަނީ މިދިޔަ މަހުގެ ފަހުކޮޅު އެވެ.<blockquote class="twitter-tweet" data-lang="en"><p lang="en" dir="ltr">My wife and I are pleased to be back home after our private visit to KL, Malaysia. We thank MRM members, friends, supporters and all well-wishers who turned out to greet us.</p>&mdash; Maumoon Abdul Gayoom (@maumoonagayoom) <a href="https://twitter.com/maumoonagayoom/status/1062739108114554880?ref_src=twsrc%5Etfw">November 14, 2018</a></blockquote>
<script async src="https://platform.twitter.com/widgets.js" charset="utf-8"></script>ރާއްޖެ ވަޑައިގެން ރައީސް މައުމޫނުވަނީ ދެންނެވި މަރުހަބާއަށް ސަޕޯޓަރުންނަށް ޝުކުރު އަދާކުރައްވާފައެވެ.

ފުރާ ވަޑައިގެންނެވުމުގެ ކުރިން ރައީސް މައުމޫނުވަނީ އަށް މަހަށް ވުރެ ގިނަ ދުވަހު ޖަލުގައި އޮންނަވަން ޖެހިވަޑައިގެންނެވުމުން ބޭސްފަރުވާއަށް ބޭނުންވާނެ ނޫންތޯ ސުވާލު ކުރައްވާފައެވެ. 

ރައީސް މައުމޫނު މެލޭޝިއާއަށް ކުރެއްވި ނުރަސްމީ ދަތުރުފުޅު ނިންމަވާލައްވާ މިރޭ ރާއްޖެވަޑައިގެންނެވިއިރު އަނބިކަނބަލުން އަދި ކުރީގެ ފަސްޓްލޭޑީ މެޑަމް ނަސްރީނާ އިބްރާހިމްވެސް އަރުހުގައި ވަޑައިގެންނެވިއެވެ.
]]></content:encoded>
    <link>http://vfp.mv/f/?id=78548</link>
    <media:content url="../files/gallery/2018110000_/thumb/433678548.jpg" type="image/jpeg"/>
  <pubDate>2018-11-14 23:52:01</pubDate>
  </item><item>
    <title>ޝަހީމް މާދަމާ އިސްތިއުފާ ދެއްވަނީ</title>
    <description><![CDATA[އިސްލާމިކް ޔުނިވާސިޓީގެ ޗާންސެލަރުގެ މަޤާމުގައި ހުންނެވި ޑރ މުހައްމަދު ޝަހީމް އަލީ ސައީދު އެ މަޤާމުން މާދަމާ އިސްތިއުފާ ދެއްވުމަށް ނިންމަވައިފިއެވެ.
]]></description>
    <content:encoded><![CDATA[އިސްލާމިކް ޔުނިވާސިޓީގެ ޗާންސެލަރުގެ މަޤާމުގައި ހުންނެވި ޑރ މުހައްމަދު ޝަހީމް އަލީ ސައީދު އެ މަޤާމުން މާދަމާ އިސްތިއުފާ ދެއްވުމަށް ނިންމަވައިފިއެވެ.

ނިމިދިޔަ ރިޔާސީ އިންތިހާބުގައި ރައީސް އަބްދުﷲ ޔާމީންގެ ރަނިންމޭޓަކަށް ހުންނެވި ޝަހީމް މާދަމާ ޗާންސެލަރުކަމުން އިސްތިއުފާ ދެއްވާނެކަމަށް ބައެއް މީޑިއާތަކަށްވަނީ ކަށަވަރުކޮށްދެއްވާފައެވެ.

ރައީސް ޔާމީންގެ ރަނިންމޭޓަކަށް ހަމަޖެއްސެވުމުންވެސް ޑރ ޝަހީމް އިސްތިއުފާ ދެއްވާނެކަން އިއުލާނު ކުރެއްވިއެވެ. ނަމަވެސް ފަހުން އެނިންމެވުން ބަދަލުކުރައްވާ މަޤާމުގައި ދެމިހުންންނެވިއެވެ.

ރިޔާސީ އިންތިހާބަށް ފަހު ސިޔާސީ ކަންކަމާއި ދުރުގައި ހުންނެވި ޝަހީމް މާދަމާ އިސްތިއުފާ ދެއްވާއިރު، ސިޔާސީ ހަރަކާތަށް ދާދި އަވަހަށް ނިކުމެވަޑައިގަންނަވާނެކަން މިފަހުންވަނީ އިއުލާނު ކުރައްވާފައެވެ.]]></content:encoded>
    <link>http://vfp.mv/f/?id=78547</link>
    <media:content url="../files/gallery/2018110000_/thumb/500678547.jpg" type="image/jpeg"/>
  <pubDate>2018-11-14 23:40:36</pubDate>
  </item><item>
    <title>ހަކުރު ބަލީގެ ދުވަސް ފާހަގަ ކުރުމަށް ދަމަނަވެށި ނޫކޮށްލައިފި </title>
    <description><![CDATA[ބައިނަލް އަގުވާމީ ގޮތުން ފާހަގަ ކުރުމުން އަންނަ ހަކުރު ބަލީގެ ދުވަސް ފާހަގަ ކުރުމުގެ ގޮތުން ދަމަނަވެށި ނޫ ކުލައިން ދިއްލާ]]></description>
    <content:encoded><![CDATA[ބައިނަލް އަގުވާމީ ގޮތުން ފާހަގަ ކުރުމުން އަންނަ ހަކުރު ބަލީގެ ދުވަސް ފާހަގަ ކުރުމުގެ ގޮތުން ދަމަނަވެށި ނޫ ކުލައިން ދިއްލާލައިފިއެވެ. 

ދަމަނަވެށިން ސީއެންއެމަށް މައުލޫމާތު ދިން ގޮތުގައި ނޫ ކުލައިގެ ބޮކި ބޭނުން ކޮށްގެން ދަމަނަވެށި ހުންނަ އިމާރާތް ދިއްލާލާފައިވަނީ ހަކުރު ބައްޔާއި ބެހޭ ގޮތުން އާއްމުން ހޭލުންތެރި ކުރުމުގެ ގޮތުން ކަމަށެވެ. 

އެހެން އޮފީސްތަކެކޭ އެއްގޮތަށް ދަމަނަވެށީގެ މުވައްޒަފުން ވެސް ދުވަސް ފަށާފައިވަނީ ހަށިގަނޑަށް ފައިދާ ހުރި ނާސްތާއަކުންނެވެ. އެއަށްފަހު އެހެން އޮފީސްތަކާއި އެއްގޮތަށް ހުރިހާ މުވައްޒަފުން ވެސް ކަސްރަތު ކުރުމުގައި ބައިވެރިވެފައިވެއެވެ. 

އޭގެއިތުރުން ދަމަނަވެށިން ވަނީ ހަކުރުބަލީގެ ދުވަހާ ދިމާކޮށް ސިވިލް ސާވިސް ޓްރޭނިން އިންސްޓިޓިއުޓުން ބޭއްވި ލޭ ހަދިޔާ ކުރުމުގެ ކޭމްޕުގައި ބައިވެރިވި ފަރާތްތަކުގެ ހަކުރު ހުރި މިންވަރު ޗެކު ކޮށްދިނުމުގެ ހަރަކާތްތަކެއް ވެސް ކުރިއަށް ގެންގޮސްފައެވެ. 

އިންޓަނޭޝަނަލް ޑައިބެޓީސް ފެޑެރޭޝަނުން މި އަހަރުގެ ހަކުރުބަލީގެ ދުވަހުގެ ޝިއާރުގެ ގޮތުގައި ކަނޑައަޅާފައި ވަނީ  ހަކުރުބައްޔާއި އާއިލާއެވެ. މި ޝިއާރުގެ މަގުސަދަކީ ހަކުރުބަލީގެ ސަބަބުން އާއިލާތަކަށް ދިމާވެދާނެ ގޮންޖެހުންތަކަށް ހޭލުންތެރިކޮށް، އެހީތެރިކަން ފޯރުކޮށްދިނުމަށް ކުރެވިދާނެ ކަންތައްތައް ދެނެގަނެ، ހަކުރު ބަލިން ރައްކާތެރި ވެވެނޭ ގޮތްތަކާއި ހަކުރުބަލި ޖެހުމުން އެބައްޔަށް ފަރުވާ ކުރާނެ ގޮތްތަކާއި ބެހޭ ގޮތުން ހޭލުންތެރިކަން އިތުރު ކުރުމެވެ. ]]></content:encoded>
    <link>http://vfp.mv/f/?id=78546</link>
    <media:content url="../files/gallery/2018110000_/thumb/484078546.jpg" type="image/jpeg"/>
  <pubDate>2018-11-14 22:59:45</pubDate>
  </item><item>
    <title>ފުލަމްގެ ކޯޗުގެ މަގާމަށް ވެންގާ ބުނީ ނޫނެކޭ!؟</title>
    <description><![CDATA[ޕްރިމިއާ ލީގު ކްލަބު ފުލަމްގެ ހުސްވެފައިވާ ކޯޗުގެ މަގާމް ހުށަހެޅުމުން އެމަގާމު ބޭނުން ނޫން ކަމަށް އާސެނަލްގެ ކުރީގެ ކޯޗުގެ އާސެން ވެންގާ ބުނެފިއެވެ. ]]></description>
    <content:encoded><![CDATA[ޕްރިމިއާ ލީގު ކްލަބު ފުލަމްގެ ހުސްވެފައިވާ ކޯޗުގެ މަގާމް ހުށަހެޅުމުން އެމަގާމު ބޭނުން ނޫން ކަމަށް އާސެނަލްގެ ކުރީގެ ކޯޗުގެ އާސެން ވެންގާ ބުނެފިއެވެ. 

އިތުބާރު ހިފޭ ސިއްރު މަސްދަރުތަކާ ހަވާލާދީ އިނގިރޭސި ނޫސްތަކުން ރިޕޯޓް ކުރާ ގޮތުގައި ފުލަމްގެ ކޯޗުގެ މަގާމް މިހާރު ހަވާލުކޮށްފައިވާ ލެސްޓާގެ ކުރީގެ ކޯޗު ރަނޭރީއަށް މި މަގާމު ހުށަހެޅުމުގެ ކުރިން ފުލަމްއިން ވަނީ މި މަގާމު އިތުރު ދެ ތިން ކޯޗަށް ހުށަހަޅާފައެވެ. މިގޮތުން ފުލަމްގެ ކޯޗުގެ މަގާމް އާސެން ވެންގާއަށް ވެސް ވަނީ ހުށަހަޅާފައެވެ. 

ފުލަމްއިން 69 އަހަރުގެ ވެންގާ ހޯދުމަށް ކުރި މަސައްކަތް ނާކާމިޔާބުވެ އެކްލަބުން ރަނޭރީއާ މަގާމު ހަވާލު ކުރިއިރު ވެންގާ ހޯދުމަށް ޗައިނާގެ ބައެއް ކްލަބުތަކުން ވެސް ވަނީ ހުށަހެޅުންތަކެއް ހުށަހަޅާ ނާކާމިޔާބުވެފައެވެ. މިދިޔަ ސީޒަނަށްފަހު އާސެނަލް ދޫކޮށް ފުޓްބޯޅައާ ދުރަށް ޖެހިލި ވެންގާ އަދި މިހާތަނަށް ރިޓަޔަރމަންޓް އިއުލާންކޮށްފައެއް ނުވެއެވެ. ބައެއް ރިޕޯޓްތައް ބުނާ ގޮތުގައި އޭނާ ޕްރިމިއާ ލީގުގެ ބޮޑު ކްލަބަކަށް އިރުޝާދު ދިނުމަށް ޝައުގުވެރިވެއެވެ. 

ޕްރިމިއާ ލީގު ތާވަލުގެ ފުލުގައި އޮތް ފުލަމްގެ ކުރީގެ ކޯޗު ސްލަވިސަ ޔޮކަނޮވިޗް މަގާމުން ވަކިކޮށް ރަނޭރީއާ މަގާމު ހަވާލު ކުރީ މި ސީޒަނުގައި އެކްލަބުގެ ފަރާތުން ފެނިގެންދާ ދަށްކުޅުމާ ގުޅިގެންނެވެ. މި ސީޒަން ފެށިގެން އެޓީމު މިހާތަނަށް 6 މެޗުން ބަލިވެފައިވާއިރު އެކްލަބަށް ވަނީ ކުރިއަށް އޮތް މެޗުތަކުގައި ރަނގަޅު ނަތީޖާތަކެއް ނުނެރެވިއްޖެނަމަ ރެލެގޭޝަނާ ކުރިމަތިލާން ޖެހުމުގެ ބިރު ބޮޑުވެފައެވެ.]]></content:encoded>
    <link>http://vfp.mv/f/?id=78545</link>
    <media:content url="../files/gallery/2018110000_/thumb/704178545.jpg" type="image/jpeg"/>
  <pubDate>2018-11-14 19:20:05</pubDate>
  </item><item>
    <title>މެރަޑޯނާ ބުނަނީ އެންމެ މޮޅު ކޯޗަކީ މޮރީނިއޯ ކަމަށް </title>
    <description><![CDATA[މެންޗެސްޓާ ޔުނައިޓެޑުގެ ކޯޗު، ހޯޒޭ މޮރީނިއޯ އަކީ ވާދަވެރި ސިޓީގެ ކޯޗު ޕެޕް ގާޑިއޯއާއަށް ވުރެ ހުނަރުވެރި ކޯޗެއް ކަމަށް އާޖެންޓީނާގެ ލެޖެންޑް މެރަޑޯނާ ބުނެފިއެވެ. ]]></description>
    <content:encoded><![CDATA[މެންޗެސްޓާ ޔުނައިޓެޑުގެ ކޯޗު، ހޯޒޭ މޮރީނިއޯ އަކީ ވާދަވެރި ސިޓީގެ ކޯޗު ޕެޕް ގާޑިއޯއާއަށް ވުރެ ހުނަރުވެރި ކޯޗެއް ކަމަށް އާޖެންޓީނާގެ ލެޖެންޑް މެރަޑޯނާ ބުނެފިއެވެ. 

މިދިޔަ އާދިއްތާ ދަވަހު ޔުނައިޓެޑާއި ސިޓީ ބައްދަލު ކުރި މެންޗެސްޓާ ޑަބީ މެޗަށްފަހު ސްޕެއިންގެ ނޫހެއް ކަމަށްވާ މާސާއިން ކުރިމަތިކުރުވި ސުވާލަކަށް ޖަވާބު ދެމުން މެރަޑޯނާ ބުނީ އޭނާ ދެކޭ ގޮތުގައި އެންމެ މޮޅު ކޯޗަކީ މޮރީނިއޯ ކަމަށެވެ. 

"ގާޑިއޯލާ އާއި މޮރީނިއޯއާ އަޅާކިޔާއިރު އަހަރެން ގަބޫލު ކުރަނީ އެންމެ މޮޅީ މޮރީނިއޯ ކަމަށް." ޕެޕް ގާޑިއޯލާ އާއި މޮރީނިއޯ ކުރެން އެންމެ މޮޅު ކޯޗަކަކީ ކޮބާތޯ މާސާއިން ކުރި ސުވާލުގެ ޖަވާބުގައި މެރަޑޯނާ ބުނެފައިވެއެވެ. 

މި ދެ ކޯޗުންނާ ބެހޭ ގޮތުން އިތުރަށް ވާހަކަ ދައްކަމުން މެރަޑޯނާ ބުނީ ގާޑިއޯލާ އަކީ މިވަގުތު އޭނާ ބޭނުން ކުޅުންތެރިއަކު ގަނެލެވޭނެ މަގާމެއްގައި ހުރި ކޯޗެއް ކަމަށާއި އެހެންކަމުން މިހާރު އޭނާގެ ޓީމުގެ ފަރާތުން ފެންނަ ކުޅުމަކީ ގާޑިއޯލާ ސީދާ މަސައްކަތުން ނެރޭ ކުޅުމަކަށްވުރެ ބޮޑަށް "ގަނެފައިވާ" ކުޅުމެއް ކަމަށެވެ. 

"ޓިކިޓަކާ އަކީ ގާޑިއޯލާގެ އުފެއްދުމެއް ނޫން. ބޭނުން ކުޅުންތެރިއެއް ގަނެލެވޭ މަގާމެއްގައި ހުރެ ޓިކިޓަކާ ކުޅުވަން އަދި މާ ފަސޭހަވާނެ." ގާޑިއޯލާއަށް ނުސީދާ ގޮތުން ފާޑުކިޔަމުން މެރަޑޯނާ ބުނެފައިވެއެވެ. 

ކުޅުންތެރިއެއްގެ ގޮތުންނާއި ކޯޗެއްގެ ގޮތުން ވެސް އާޖެންޓީނާގެ ގައުމީ ޓީމަށް ހިދުމަތްކޮށްފައިވާ މެރަޑޯނާ މިހާރު އަދާ ކުރަމުން އަންނަނީ މެކްސިކޯގެ ދެވަނަ ޑިވިޝަން ޓީމެއްގެ ކޯޗުގެ މަގާމެވެ. ]]></content:encoded>
    <link>http://vfp.mv/f/?id=78544</link>
    <media:content url="../files/gallery/2018110000_/thumb/745778544.jpg" type="image/jpeg"/>
  <pubDate>2018-11-14 19:08:27</pubDate>
  </item><item>
    <title>ސްޕައިޑާ މޭން ފިލްމުން ޖިރޫއަށް ރޯލެއް ލިބިއްޖެ </title>
    <description><![CDATA[މިއަހަރުގެ ފަހު ކޮޅުގައި ނެރުމަށް ތައްޔާރުވަމުންދާ ސްޕައިޑާ މޭން ފިލްމުން، ޗެލްސީގެ ފޯވާޑް އޮލިވިއާ ޖިރޫއަށް ރޯލެއް ލިބިއްޖެ އެވެ. ]]></description>
    <content:encoded><![CDATA[މިއަހަރުގެ ފަހު ކޮޅުގައި ނެރުމަށް ތައްޔާރުވަމުންދާ ސްޕައިޑާ މޭން ފިލްމުން، ޗެލްސީގެ ފޯވާޑް އޮލިވިއާ ޖިރޫއަށް ރޯލެއް ލިބިއްޖެ އެވެ. 

ޖިރޫއަށް ސްޕައިޑަމޭން ފިލްމުގެ ފްރެންޗް ޑަބުގެ ރޯލެއް ލިބިފައިވާކަން އޭނާ ކަށަވަރު ކޮށްދިނީ ސޯޝަލް މީޑިއާ ޕޯސްޓަކުންނެވެ. މި ފިލްމުގެ ފަރަންސޭސި ބަހުން ނެރޭ އެޑިޝަންގެ މުހިންމު ރޯލަކުން ފެނިގެންދާ ގްރީން ގޮބްލިންގެ އަޑު އަޅާނީ ޗެލްސީގެ ފުޓްބޯޅަ ކުޅުންތެރިޔާ ޖިރޫ އެވެ. 

<blockquote class="twitter-tweet" data-lang="en"><p lang="fr" dir="ltr">Je suis très heureux de vous annoncer que je prêterai ma voix au Green goblin dans le film <a href="https://twitter.com/hashtag/SpiderManNewGeneration?src=hash&amp;ref_src=twsrc%5Etfw">#SpiderManNewGeneration</a>, le 12 décembre au cinéma !<a href="https://twitter.com/SonyPicturesFr?ref_src=twsrc%5Etfw">@SonyPicturesFr</a> <a href="https://t.co/5uG374Tfij">pic.twitter.com/5uG374Tfij</a></p>&mdash; Olivier Giroud (@_OlivierGiroud_) <a href="https://twitter.com/_OlivierGiroud_/status/1062361788338130946?ref_src=twsrc%5Etfw">November 13, 2018</a></blockquote>
<script async src="https://platform.twitter.com/widgets.js" charset="utf-8"></script>


ޖިރޫގެ އިތުރުން އެހެން ފުޓްބޯޅަ ކުޅުންތެރިއަކަށް ވެސް ވަނީ މި ފިލްމްގެ ޑަބިން ރޯލެއް ލިބިފައެވެ. މި ފިލްމުގެ ފަރަންސޭސި ބަހުން ނެރޭ އެޑިޝަންގެ "ސްކޯޕިން" ކެރެކްޓާގެ އަޑު އެޅުމަށް ހަމަޖެހިފައިވަނީ ޕީއެސްޖީގެ ޕްރެސްނެލް އެވެ. 

މިއަހަރުގެ ޑިސެމްބަރ މަހުގެ 12 ވަނަ ދުވަހު ސްޕެއިޑަ މޭން ތިއޭޓަރު ތަކުގައި އެޅުވުމަށް ތައްޔާރުވަމުންދާއިރު ސްޕައިޑަ މޭން ސީރީސްގެ ފިލްމުތަކަކީ ޒަމާނުއްސުރެ އާއްމުންގެ މެދުގައި ތަރުހީބު ލިބެމުން އަންނަ ފިލްމެކެވެ. މިފަހަރުގެ ފިލްމުގެ ޓްރެއިލާ ދައްކާލުމާއެކު ގިނަ ބަޔަކު ދަނީ މި ފިލްމަށް އިންތިޒާރު ކުރަމުންނެވެ. ]]></content:encoded>
    <link>http://vfp.mv/f/?id=78543</link>
    <media:content url="../files/gallery/2018110000_/thumb/468978543.jpg" type="image/jpeg"/>
  <pubDate>2018-11-14 18:52:34</pubDate>
  </item><item>
    <title>ފުލަމްގެ ކޯޗަކަށް ކްލައުޑިއޯ ރަނޭރީ ހަމަޖައްސައިފި </title>
    <description><![CDATA[ފުލަމްގެ ހުސްވެފައިވާ ކޯޗުގެ މަގާމަށް ލެސްޓާ ސިޓީގެ ކުރީގެ ކޯޗު، ކްލައުޑިއޯ ރަނޭރީ ހަމަޖައްސައިފި އެވެ. ]]></description>
    <content:encoded><![CDATA[ފުލަމްގެ ހުސްވެފައިވާ ކޯޗުގެ މަގާމަށް ލެސްޓާ ސިޓީގެ ކުރީގެ ކޯޗު، ކްލައުޑިއޯ ރަނޭރީ ހަމަޖައްސައިފި އެވެ. 

ޕްރިމިއާ ލީގު ތާވަލުގެ ފުލުގައި އޮތް ފުލަމްގެ ކުރީގެ ކޯޗު ސްލަވިސަ ޔޮކަނޮވިޗް މަގާމުން ވަކިކޮށް ރަނޭރީއާ މަގާމު ހަވާލު ކުރީ މި ސީޒަނުގައި އެކްލަބުގެ ފަރާތުން ފެނިގެންދާ ދަށްކުޅުމާ ގުޅިގެންނެވެ. މި ސީޒަން ފެށިގެން އެޓީމު މިހާތަނަށް 6 މެޗުން ބަލިވެފައިވާއިރު އެކްލަބަށް ވަނީ ކުރިއަށް އޮތް މެޗުތަކުގައި ރަނގަޅު ނަތީޖާތަކެއް ނުނެރެވިއްޖެނަމަ ރެލެގޭޝަނާ ކުރިމަތިލާން ޖެހުމުގެ ބިރު ބޮޑުވެފައެވެ. 

ފުލަމްގެ ކޯޗުގެ މަގާމާއި ހަވާލުވި ރަނޭރީ އެންމެ ފަހުން މަސައްކަތް ކުރީ ޕްރިމިއާ ލީގު ކްލަބު، ލެސްޓާ ސިޓީގެ ކޯޗުގެ ގޮތުގައެވެ. އޭނާގެ އިރުޝާދުގެ ދަށުން ލެސްޓާއިން ވަނީ 2015/16 ވަނަ އަހަރުގެ ޕްރިމިއާ ލީގު ކާމިޔާބުކޮށް އެތައް ބަޔަކު ހައިރާން ކޮށްލާފައެވެ. ލެސްޓާއިން 2016 ވަނަ އަހަރު ލީގު ކާމިޔާބު ކުރި ކަމުގައި ވީނަމަވެސް ޖެހިގެން އައި ސީޒަނުގައި އެކްލަބުގެ ކުޅުންތެރިންނާއި ރަނޭރީއާ ދެމެދު ޖެހުނު މައްސަލަތަކަކަށްފަހު ކްލަބުގެ ކުޅުމަށް އައި ބަދަލާއެކު އެކްލަބުން ވަނީ ރަނޭރީ މަގާމުން ވަކިކޮށްފައެވެ. ލެސްޓާއިން ވަކި ކުރިފަހުން އަދި ރަނޭރީ އިތުރު މަގާމަކާ ހަވާލުވެފައެއް ނުވެއެވެ. 

ލެސްޓާ ސިޓީގެ އިިތުރުން ޗެލްސީއާއި އެތުލެޓިކޯ މެޑްރިޑަށް ވެސް އިރުޝާދުދީފައިވާ ރަނޭރީ އަކީ އެތައް ބަޔެއްގެ އިހުތިރާމް ލިބިފައިވާ ތަޖުރިބާކާރު ކޯޗެކެވެ. އުމުރުން 67 އަހަރުގެ ރަނޭރީގެ އިރުޝާދުގެ ދަށުން ފުލަމް ފުރަތަމަ ފަހަރަށް ނުކުންނަ މެޗުގައި އެޓީމު ބައްދަލު ކުރާނީ ސައުތަމްޓަންއާ އެވެ.  ]]></content:encoded>
    <link>http://vfp.mv/f/?id=78542</link>
    <media:content url="../files/gallery/2018110000_/thumb/349778542.jpg" type="image/jpeg"/>
  <pubDate>2018-11-14 18:39:09</pubDate>
  </item><item>
    <title>ވެސްޓްހަމްދޫކޮށް އެހެން ކްލަބަކަށް ބަދަލުވާން ބޭނުން: އަރްނޮޓޮވިޗް </title>
    <description><![CDATA[ވެސްޓް ހަމް ޔުނައިޓެޑުދޫކޮށް އެހެން ކްލަބަކަށް ބަދަލުވާން ބޭނުންވާ ކަމަށް އެކްލަބުގެ އިތުބާރު ފޯވާޑް މާކޯ އަރްނޮޓޮވިޗް ބުނެފިއެވެ. ]]></description>
    <content:encoded><![CDATA[ވެސްޓް ހަމް ޔުނައިޓެޑުދޫކޮށް އެހެން ކްލަބަކަށް ބަދަލުވާން ބޭނުންވާ ކަމަށް އެކްލަބުގެ އިތުބާރު ފޯވާޑް މާކޯ އަރްނޮޓޮވިޗް ބުނެފިއެވެ. 

އޮސްޓްރިއާގެ ނޫހަކަށް ދިން އިންޓަވިއުއެއްގައި މިކަން ކަށަވަރު ކޮށްދެމުން 29 އަހަރުގެ އަރްނޮޓޮވިޗް ބުނީ އޭނާ ބޭނުން ވަނީ އެންމެ މޮޅު ކުޅުންތެރިންނާއި ވާދަ ކުރަން ކަމަށާއި އެކަން ކުރުމަށް "ބޮޑު" ކްލަބަކާ އޭނާ ގުޅެން ޖެހޭ ކަމަށް ގަބޫލު ކުރާ ކަމަށެވެ. 

"އަހަރެންގެ އުމުރުން 29 އަހަރު. މިއީ އަހަރެން ގަބޫލު ކުރާ ގޮތުގައި އެންމެ މޮޅު ކުޅުންތެރިންނާ ވާދަކުރަން އެންމެ ރަނގަޅު އުމުރު." އަރްނޮޓޮވިޗް ބުނެފައިވެއެވެ. 

އަރްނޮޓޮވިޗް މިހެން ބުނެފައިވާއިރު އޭނާގެ އެޖެންޓް ވެސް ވަނީ ދާދިފަހުން އަރްނޮޓޮވިޗް ވެސްޓް ހަމް ދޫކޮށްލާނެ ކަމުގެ އިޝާރާތެއްކޮށްފައެވެ. "އަރްނޮޓޮވިޗްއަށް މިއީ އަދި ނިމުމެއް ނޫން. އޭނާގެ ކެރިއަރު އަދި އޮތީ ކުރިއަށް. އަހަރެން ގަބޫލު ކުރާ ގޮތުގައި މިއީ އޭނާ ކުރިއަށް ފަޔަވަޅު އަޅަންވީ ވަގުތު." އަރްނޮޓޮވިޗްގެ އެޖެންޓް ބުނެފައިވެއެވެ. 

އަރްނޮޓޮވިޗް ވެސްޓްހަމް ދޫކޮށްލާނެ ކަން ކަށަވަރުކޮށް ވާހަކަ ދެއްކުމާއެކު އޭނާ ހޯދުމަށް ގިނަ ކްލަބުތަކަކުން ވަނީ މަސައްކަތް ފަށާފައެވެ. ރިޕޯޓްތައް ބުނާ ގޮތުގައި އަރްނޮޓޮވިޗް ވެސްޓްހަމް ދޫކޮށް ގުޅެން ބޭނުން ވަނީ އިނގިރޭސި ގަދަ ބާރު، މެންޗެސްޓާ ޔުނައިޓެޑާއެވެ. މިދިޔަ ހޫނު މޫސުމުގެ ޓްރާންސްފާގައި ވެސް އަރްނޮޓޮވިޗް ޔުނައިޓެޑާ ގުޅެން އުޅޭކަމުގެ ވާހަކަތަކެއް ވަނީ ފެންމަތިވެފައެވެ. 

ސްޓޯކް ސިޓީދޫކޮށް ވެސްޓްހަމް ޔުނައިޓެޑާ ގުޅުމަށްފަހު މޮޅު ކުޅުމެއް ދައްކަމުން އަންނަ އަރްނޮޓޮވިޗް ވަނީ މިދިޔަ ސީޒަނުގައި ކްލަބަށް އެންމެ ގިނަ ލަނޑު ކާމިޔާބުކޮށްދީ، އެކްލަބުގެ ރަން ބޫޓު ކާމިޔާބުކޮށްފައެވެ. ]]></content:encoded>
    <link>http://vfp.mv/f/?id=78541</link>
    <media:content url="../files/gallery/2018110000_/thumb/431378541.jpg" type="image/jpeg"/>
  <pubDate>2018-11-14 18:24:07</pubDate>
  </item><item>
    <title>ވެލެޒިނީ ފުލުހުންގެ ބަންދުން ދޫކޮށްލައިފި</title>
    <description><![CDATA[ރަސޫލުކަމަށް ދައުވާކޮށް އިސްލާމް ދީނަށް ފުރައްސާރަ ކުރަމުން ގެންދާ ޖުޑީޝަލް ސާރވިސްކޮމިޝަނުގެ ކުރީގެ މެމްބަރު އައިޝަތު ވެލެޒިނީ އެޑްމިޓްކޮށް ފަރުވާދިނުމަށް ޑޮކްޓަރުން ލަފާދިނުމާއި ގުޅިގެން އޭނާ ބަންދުން ދޫކޮށްލައިފިއެވެ.]]></description>
    <content:encoded><![CDATA[ރަސޫލުކަމަށް ދައުވާކޮށް އިސްލާމް ދީނަށް ފުރައްސާރަ ކުރިކަމުގެ ތުހުމަތުގައި ފުލުހުން ހައްޔަރު ކުރި، ޖުޑީޝަލް ސާރވިސްކޮމިޝަނުގެ ކުރީގެ މެމްބަރު އައިޝަތު ވެލެޒިނީ އެޑްމިޓްކޮށް ފަރުވާދިނުމަށް ޑޮކްޓަރުން ލަފާދިނުމާއި ގުޅިގެން އޭނާ ބަންދުން ދޫކޮށްލައިފިއެވެ.

ފުލުހުންބުނީ އެޑްމިޓްކޮށް ފަރުވާ ދިނުމަށް ޑޮކްޓަރުން ލަފާދީފައިވާތީ ވެލެޒިނީ ފުލުހުންގެ ބަންދުން ދޫކޮށްލާ އާއިލާއާއި ހަވާލުލޮށްފައިވާ ކަމުގައެވެ. 

ފުލުހުންގެ ބަންދުން ވެލެޒިނީ ދޫކޮށްލި ނަމަވެސް ޤާނޫނީ ގޮތުން ކުރަންޖެހޭ ކަންކަން ކުރަމުން ގެންދާ ކަމަށްވެސް ފުލުހުންވަނީ ބުނެފައެވެ.

ވެލެޒިނީ ހައްޔަރުކޮށްފައިވަނީ ގިނަ ދުވަސްތަކެއް ވަންދެން ރާއްޖެއިން ބޭރުގައި އުޅުމަށްފަހު އިއްޔެ މާލެ އައުމާއި އެކުގައެވެ. ވެލެޒިނީ ހައްޔަރުކުރީ އޭނާގެ މައްޗަށް ތުހުމަތުކުރެވޭ މައްސަލަތަކާއި ގުޅިގެން ކޯޓް އަމުރެއްގެ ދަށުންނެވެ.

ވެލެޒިނީ ހައްޔަރުކުރުމުން އޭނާއަކީ މޮޔައެއްކަމަށްބުނެ ބައެއް ފަރާތްތަލުން ގެންދަނީ ފުލުހުންނަށް ފާޑުކިޔަމުންނެވެ. އަދި ވެލެޒިނީގެ ސިއްހީ ހާލަތަށް ރިއާޔަތްކޮށް އޭނާއަށް ދޭންޖެހޭ ސިއްހީ ފަރުވާއެއްވާނަމަ އެ ފަރުވާއެއް ލިބޭނެ އިންތިޒާމު ހަމަޖައްސާގެކަމަށް ފުލުހުންވަނީ މިއަދު ބުނެފައެވެ.

އޭނާއަކީ ނަފްސާނީ ބައްޔެއް ހުންނަ މީހެއްކަމަށް ބުނެ އޭނާ ދޫކޮށްލުމަށް ގިނަ ބަޔަކު އަންނަނީ ގޮވާލަމުންނެވެ. އަދި އެކަމާއި ގުޅިގެން ފުލުހުންނަށް ގިނަ ބައެއްގެ ފާޑުކިޔުންތައް އާމާޒުވެފައިވާތީ ފުލުހުން ނެރުނު ބަޔާނުގައި ބުނީ ގާނޫނީ ގޮތުން ލިބެން ޖެހޭ އެންމެހާ ހައްގުތައް އޭނާއަށް ކަށަވަރުކޮށްދޭނެ ކަމުގެ ޔަގީންކަން ދޭކަމަށެވެ. 

މީގެއިތުރުން ފުލުހުން ބުނީ ވެލަޒިނީ ހައްޔަރުކޮށްފައިވަނީ ކުށުގެ ތުހުމަތުގައި ހައްޔަރުކޮށް ބަންދުކުރެވޭ މީހުންނާއި މެދު އަމަލުކުރުމަށް ރާއްޖޭގެ ގާނޫނުތަކާއި ގަވާއިދުތަކުގައި ކަނޑައަޅައި ބަޔާންކޮށްފައިވާ އިޖުރާއަތުތަކާއި އެއްގޮތްވާ ގޮތުގެ މަތިން ކަމަށެވެ. 

ރަސޫލު ކަމަށް ދައުވާކޮށް އިސްލާމް ދީނުގެ އުސޫލުތަކުން ބޭރުން އެތައް ވާހަކަތަކެއް، ސޯޝަލް މީޑިއާގައި ދެއްކުމުން އޭނާއަކީ މުރުތައްދުވެފައިވާ މީހެއް ކަމަށް އިސްލާމިކް މިނިސްޓްރީގެ އިލްމުވެރިންގެ މަޖިލީހުން ވަނީ ކަނޑައަޅާފައެވެ. 

ވެލެޒިނީ ހައްޔަރުކޮށްފައި މިވަނީ އިސްލާމު ދީނަށް ފުރައްސާރަ ކޮށްފައިވާތީ ފުލުހުންގެ އިދާރާ އަށް ހާޒިރުވުމަށް އޭނާ އަށް ތަކުރާރުކޮށް އެންގުމަށް ފަހެވެ. ]]></content:encoded>
    <link>http://vfp.mv/f/?id=78540</link>
    <media:content url="../files/gallery/2018110000_/thumb/175778540.jpg" type="image/jpeg"/>
  <pubDate>2018-11-14 18:08:18</pubDate>
  </item><item>
    <title>"ޑާޓް މޭޓް" އާ ސްޕަހީރޯ އެއް: ސްޓޭން ލީގެ އެންމެ ފަހުގެ ހަދިޔާ!</title>
    <description><![CDATA[ދުނިޔޭގެ އެންމެ ކާމިޔާބު ކޮމިކްސްތައް އުފައްދާފައިވާ، މާވެލް ކޮމިކްސްގެ ކުރީސް ރައީސް އަދި މަޝްހޫރު ސްޕަހީރޯ ކެރެކްޓާތައް އުފައްދާފައުވާ ސްޓޭން ލީ މަރުވި އިރު އާ ކެރެކްޓާ އެއް އުފެއްދުމުގެ މަސައްކަތް ކުރަމުން ދިޔަ ކަމަށް ބުނެފި އެވެ.]]></description>
    <content:encoded><![CDATA[ދުނިޔޭގެ އެންމެ ކާމިޔާބު ކޮމިކްސްތައް އުފައްދާފައިވާ، މާވެލް ކޮމިކްސްގެ ކުރީސް ރައީސް އަދި މަޝްހޫރު ސްޕަހީރޯ ކެރެކްޓާތައް އުފައްދާފައުވާ ސްޓޭން ލީ މަރުވި އިރު އާ ކެރެކްޓާ އެއް އުފެއްދުމުގެ މަސައްކަތް ކުރަމުން ދިޔަ ކަމަށް ބުނެފި އެވެ.

މާވެލްގެ މަޝްހޫރު ފެންޓާސްޓިކް ފޯ، ސްޕައިޑާ މޭން އަދި އިންކްރެޑިބަލް ހަލްކް އުފެއްދި ލެޖެންޑް، ސްޓޭން ލީ، 95، މަރުވި އިރު "ޑާޓް މޭން"ގެ ނަމުގައި އާ ކެރެކްޓާ އެއް އުފެއްދުމުގެ މަސައްކަތް ކުރަމުން ދިޔައީ އޭނާގެ އަންހެން ދަރި، ޖޯން ސެލިއާ ލީ އާ އެކުގަ އެވެ.

ޓީއެމްޒީ އަށް ދިން އިންޓަވިއު އެއްގައި ސެލިއާ ބުނީ، އާ ކެރެކްޓާ އަކީ ތަފާތު އަދި ވަރަށް ޝައުގުވެރި ކެރެކްޓާ އަކަށް ވާނެ ކަމަށެވެ. އެގޮތުން މިހާރު މަޝްހޫރު ސްޕަހީރޯތަކާ އެ ކެރެކްޓާ ވަރަށް ތަފާތު ވާނެ ކަމަށް ވެސް އޭނާ ބުންޏެވެ.

ނަމަވެސް އާ ކެރެކްޓާ އާ ގުޅޭ މާ ބޮޑު ތަފްސީލެއް ސެލިއާ ހާމައެއް ނުކުރެ އެވެ. އޭނާ އުންމީދަކީ އެ ކެރެކްޓާ ބޭނުން ކޮށްގެން ފިލްމެއް އުފެއްދުން ކަމަށް ވަނީ ބުނެފަ އެވެ.

ސުޕަހީރޯ އިން ގެ ބައްޕަގެ ގޮތުގައި މަޝްހޫރުވެފައިވާ ސްޓޭން ލީ މަރުވުމާ ގުޅިގެން އެތައް ހާސް ބަޔަކު އަންނަނީ އޭނާގެ އާއިލާ އަށް ތައުޒިޔާގެ މެސެޖުތައް ފޮނުވަމުންނެވެ. ]]></content:encoded>
    <link>http://vfp.mv/f/?id=78539</link>
    <media:content url="../files/gallery/2018110000_/thumb/221978539.jpg" type="image/jpeg"/>
  <pubDate>2018-11-14 16:36:01</pubDate>
  </item></channel></rss> 
